# -*- mode: mandoku-view; -*-
#+TITLE: 唐元次山文集
#+DATE: 2015-09-11 08:04:47.722546
#+PROPERTY: ID KR4c0027
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0186-001唐元次山文集-卷第一.
<pb:KR4c0027_SBCK_001-1a>¶
唐元次山文集卷第一¶
　　　　　　　　　贈禮部侍郎元結著¶
　　　　　　　　　翰林編修湛若水校¶
　　　　　　　　　太保武定侯郭勛編¶
　　𥙷樂歌十首(有序)¶
自伏羲氏至于殷室凢十代樂歌有其名亡其辭考¶
之傳記而義或存焉嗚呼樂聲自太古始百世之後¶
盡無(一作/亡)古音嗚呼樂歌自太古始百世之後遂無¶
(一作/亡)古辭今國家追復純古列祠徃帝嵗時薦享則¶
必作樂而無雲門咸池韶夏之聲故探其名義以𥙷¶
<pb:KR4c0027_SBCK_001-1b>¶
之誠不足全化金石反正宫羽而或存之猶乙乙冥¶
冥有純古之聲豈㡬乎司樂君子道和焉爾凢十篇¶
十有九章各引其義以序之命曰𥙷樂歌¶
　網罟伏羲氏之樂歌也其義盖稱伏羲䏻易人取¶
　禽獸之勞¶
吾人苦兮水深深網罟設兮水不深吾人苦兮山幽¶
幽網罟設兮山不幽¶
　　　右網罟二章章四句¶
　豐年神農氏之樂歌也其義盖稱神農教人種植¶
　之功¶
<pb:KR4c0027_SBCK_001-2a>¶
猗太帝兮其智如神分草實兮濟我生人猗太帝兮¶
其功如天均四時兮成我豐年¶
　　　右豐年二章章四句¶
　雲門軒轅氏之樂歌也其義盖言雲之出潤益萬¶
　物如帝之徳無所不施¶
玄雲溶溶兮垂雨濛濛類我聖澤兮涵濡不窮玄雲¶
漠漠兮含映愈光類我聖徳兮溥𬒳無方¶
　　　右雲門二章章四句¶
　九淵少昊氏之樂歌也其義盖稱少昊之徳淵然¶
　深逺¶
<pb:KR4c0027_SBCK_001-2b>¶
聖徳至深兮藴藴(一作/奫奫)如淵生類娭娭(許其/反)兮孰知¶
其然¶
　　　右九淵一章章四句¶
　五莖顓頊氏之樂歌也其義盖稱顓頊得五徳之¶
　根莖¶
植植萬物兮滔滔根莖五徳涵柔兮渢渢(舊音容别/本房戎切)¶
而生其生如何兮秞秞(以周/反)天下皆自我君兮化成¶
　　　右五莖一章章八句¶
　六英髙辛氏之樂歌也其義盖稱帝嚳䏻總六合¶
　之英華¶
<pb:KR4c0027_SBCK_001-3a>¶
我有金石兮擊考崇崇(一作擊/拊淙淙)與汝歌舞兮上帝之¶
風由六合兮英華渢渢我有絲竹兮韻和泠泠與汝¶
歌舞兮上帝之聲由六合兮根底嬴嬴¶
　　　右六英二章章六句¶
咸池陶唐氏之樂歌也其義盖稱尭徳至大無不¶
　僃全¶
元化油油兮孰知其然至徳汩汩兮順之以先元化¶
浘浘(音/尾)兮孰知其然至道泱泱兮由之以全¶
　　　右咸池二章章四句¶
　大韶有虞氏之樂歌也其義盖稱舜䏻紹先聖之¶
<pb:KR4c0027_SBCK_001-3b>¶
　徳¶
森森羣象兮日見生成欲聞朕𥘉兮玄封冥冥洋洋¶
至化兮日見深柔欲聞涵濩兮大淵油油¶
　　　右大韶二章章四句¶
　大夏有夏氏之樂歌也其義盖稱禹治水其功䏻¶
　大中國¶
茫茫下土兮乃生九州山有長岑兮川有深流茫茫¶
下土兮乃均四方國有安人兮野有封疆茫茫下土¶
兮乃歌萬年上有茂功兮下戴仁天¶
　　　右大夏三章章四句¶
<pb:KR4c0027_SBCK_001-4a>¶
大濩有殷氏之樂歌也其義盖稱湯救天下濩然¶
　得所¶
萬姓苦兮怨且哭不有聖人兮誰濩育聖人生兮天¶
下和萬姓熈熈兮舞且歌¶
　　　右大濩二章章四句¶
　　二風詩(有序)¶
天寳丁亥中元子以文辭待制闕下著皇謨三篇二¶
風詩十篇将欲求于司匭氏以禆天監㑹有司奏待¶
制者悉去之扵是歸于州里後三嵗以多病習靜扵¶
啇餘山病間遂題括存之此亦古之賤士不忘盡臣¶
<pb:KR4c0027_SBCK_001-4b>¶
之分耳其義有論訂之¶
　　治風詩五篇¶
　古有仁帝䏻全仁明以封天下故為至仁之詩二¶
　章¶
猗皇至聖兮至惠至仁徳施藴藴(紆文/反)藴藴如何不¶
全不缺莫知所貺猗皇至聖兮至儉至明化流瀛瀛¶
瀛瀛如何不&KR0593;(許杲/反)不(字與音/皆未詳)莫知其極¶
　　　右至仁四韻十二句¶
　古有慈帝䏻保静順以&KR0636;萬物故為至慈之詩二¶
　章¶
<pb:KR4c0027_SBCK_001-5a>¶
至化之深兮猗猗娭娭如煦如吹如負如持而不知¶
其慈故莫周莫止静和而止¶
至化之極兮瀛瀛溶溶如涵如封如随如從而不知¶
其功故莫由莫巳順時而理¶
　　　右至慈四韻十四句¶
　古有勞王䏻執勞儉以大功業故為至勞之詩三¶
章¶
至㢤勤績不盈不延誰䏻頌之我請頌焉扵戯勞王¶
勤亦何極濟爾九土山川溝洫¶
至㢤儉徳不豐不敷誰䏻頌之我請頌夫扵戯勞王¶
<pb:KR4c0027_SBCK_001-5b>¶
儉亦何深戒爾萬代奢侈荒淫¶
至㢤茂功不升不圮誰䏻頌之我請頌矣扵戯勞王¶
功亦何大去爾兆庶洪湮災害¶
　　　右至勞六韻二十四句¶
　古有正王䏻正慎恭和以安上下故為至正之詩¶
　二章¶
為君之道何以為明功不濫賞罪不濫刑讜言則聴¶
謟言不聴王至是然可為明焉¶
　　　右至正四韻八句¶
　古有理王䏻守清一以致無刑故為至理之詩一¶
<pb:KR4c0027_SBCK_001-6a>¶
章¶
理何為兮系脩文徳加之清一莫不順則意彼刑法¶
設以化人致使無之而化益純所謂代刑以道去殺¶
嗚呼嗚呼人不斯察¶
　　　右至理三韻十二句¶
　　亂風詩五篇¶
　古有荒王忘戒慎道以逸豫失國故為至荒之詩¶
　一章¶
國有世謨仁信勤歟王實惛荒終亡此乎焉有力恣¶
謟惑而不亡其國嗚呼亡王忍為此心敢正亡王永¶
<pb:KR4c0027_SBCK_001-6b>¶
為世箴¶
　　　右至荒三韻十二句¶
　古有亂王肆極凶虐亂亡乃巳故為至亂之詩二¶
　章¶
嘻乎王家曾有凶王中世失國豈非驕荒復復之難¶
令則可忘¶
嘻乎亂王王心何思暴淫虐惑無思不為生人冤怨¶
言何極之¶
　　　右至亂二韻十二句¶
　古有虐王昏毒狂忍無惡不及故為至虐之詩二¶
<pb:KR4c0027_SBCK_001-7a>¶
　章¶
夫為君上兮慈順明恕可以化人忍行昏恣獨樂其¶
身一狥所欲萬方悲哀扵斯而喜當云何㢤¶
夫為君上兮兢慎儉約可以保身忍行荒惑虐暴扵¶
人前世失國如王者多扵斯不寤當如之何¶
　　　右至虐四韻十八句¶
古有惑王用姦臣以虐外寵妖女以亂内内外用¶
　亂至扵崩亡故為至惑之詩二章¶
賢聖為上兮必儉約戒身鍳察化人所以保福也如¶
何不思荒恣是為上下隔塞人神怨奰(平放/反)敖惡無¶
<pb:KR4c0027_SBCK_001-7b>¶
厭不畏顛墜¶
聖賢為上兮用必賢正黜姦佞之臣所以長乆也如¶
何反是以為亂矣寵邪信惑近佞好䛕廢嫡立庶忍¶
為禍謨¶
　　　右至惑六韻二十句¶
　古有傷王以崩盪之餘無惡不為也亂亡之由固¶
　在累積故為至傷之詩一章¶
夫何傷乎傷王乎欲何為乎将蠧枯矣無人救乎蠧¶
枯及矣不可救乎嗟傷王自為人君變為人奴為人¶
君者忘戒此乎¶
<pb:KR4c0027_SBCK_001-8a>¶
　　　右至傷二韻十二句¶
　　二風詩論¶
客有問元子曰子著二風詩何也曰吾欲極帝王理¶
亂之道系古人規諷之流曰如何也夫至理之道先¶
之以仁明故頌帝堯為仁帝安之以慈順故頌帝舜¶
為慈帝成之以勞儉故頌夏禹為勞王脩之以敬慎¶
故頌殷宗為正王守之以清一故頌周成為理王此¶
理風也夫至亂之道先之以逸惑故閔太康為荒王¶
壊之以苛縦故閔夏桀為亂王覆之以淫暴故閔殷¶
紂為虐王危之以用亂故閔周幽為惑王亡之累扵¶
<pb:KR4c0027_SBCK_001-8b>¶
積故閔周赧為傷王此亂風也訂曰子頌善上不及¶
羲軒湯武閔惡又不及始皇哀靈焉可稱極帝王理¶
亂之道對曰扵戯吾敢言極極其中道者也吾且不¶
曰著斯詩也将系規諷乎如羲軒之道也乆矣誰䏻¶
師尊如湯武之徳吾則不敢頌為規法過扵是也吾¶
子審之¶
唐元次山文集卷第一¶
