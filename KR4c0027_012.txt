# -*- mode: mandoku-view; -*-
#+TITLE: 唐元次山文集
#+DATE: 2015-09-11 08:04:48.179756
#+PROPERTY: ID KR4c0027
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0187-012唐元次山文集拾遺-一卷.
<pb:KR4c0027_SBCK_012-1a>¶
唐元次山文集拾遺¶
　　縣令箴¶
古今&KR0001;貴有土之官當其選授何嘗不難為其動静¶
是人禍福為其嘘噏作人寒燠煩則人怨猛則人懼¶
勿以賞罰因其喜怒太寛則慢豈䏻行令太簡則踈¶
難與為政既明且㫁直焉無情清而且恵果然必行¶
&KR0137;曰闗由上官事不自我辭譲而去有何不可誰欲¶
字人贈君此箴豈獨書紳可以銘心¶
　　五規¶
　　　出規¶
<pb:KR4c0027_SBCK_012-1b>¶
元子門人叔&KR0005;出逰三年及還元子問之曰爾去我¶
乆矣何以異乎諾曰叔&KR0005;始自山中至長安見權貴¶
之盛心憤然切悔比年扵空山窮谷與夫子甘飢寒¶
愛水木而巳不數月自王公大夫卿相近臣之門無¶
不至者及一年有向與歡宴過之可弔有始賀拜侯¶
已聞就誅豈不裂封疆土未識豈無印綬懐之未暖¶
其客得禄位者随死得金玉者皆孥參逰宴者&KR0137;刑¶
或免叔&KR0005;之身如犬逃者五六似䑕藏者八九當其¶
時環望天地如置在杯斗之中元子聞之嘆曰叔&KR0005;¶
汝何思而為乎汝若思為社稷之臣則非正直不進¶
<pb:KR4c0027_SBCK_012-2a>¶
非忠讜不言雖手&KR0085;斧&KR0207;口䏻出聲猶極忠言與氣¶
偕絶汝若思為禄位之臣猶當避赫赫之路晦顯顯¶
之機如下廐粟馬齒食而巳汝忽然望權勢而徃自¶
致身扵刑禍之方得䈥骨載肉而歸幸也大矣二三¶
子以叔&KR0005;為戒乎¶
　　　處規¶
州舒吾問元子曰吾聞子多矣意&KR0005;何為對曰雲山¶
幸不求吾是林泉又不責吾非熈然䏻自全順時而¶
老可矣復安為㢤舒吾曰元子其過誤乎其太矯也¶
吾厭世人飾言以由道蔵智以全璞退身以顯行設¶
<pb:KR4c0027_SBCK_012-2b>¶
機以&KR0035;名吾子由之使我何信元子俛而謝之滕許¶
大夫友元子聞不應舒吾之&KR0003;乃曰嗟嗟元子少辭¶
者耶何不曰使吾得&KR0001;處但如山林不見吾是非吾¶
&KR0005;娭(音/稀)徃也以子為飾言藏智退身設機何不曰如¶
此豈不多扵盗權竊位蒙汙萬物富貴始及而刑禍¶
促之者乎元子謝不及季川問曰兟(兟凡之别称/義載尓雅)終¶
不復二論兟有意乎扵戯季川吾有言則自是言逹¶
則人非吾安䏻使吾身之有是而令他人之有非至¶
於聞聞也㢤¶
　　　戯規¶
<pb:KR4c0027_SBCK_012-3a>¶
元子友&KR0029;于雲丘之顛戯牧兒曰爾為牧歌當不責¶
爾暴牧兒歌去乃暴他田田主鞭之啼而&KR0072;元子啼¶
不止召其父而止之元子友真卿聞之書過扵元子¶
曰嗟嗟次山苟戯小兒俾䧟鞭焉而蒙&KR0072;之彼牧兒¶
望次山猶臺&KR0032;不敢干其主及苟戯乃&KR0137;與次山猶¶
&KR0311;讎斯豈慎徳也歟吾聞君子不苟戯無似非如何¶
惑一兒使不知&KR0001;以蒙過此非苟戯似非之非者耶¶
惡不必易此元子報真卿曰扵戯吾獨立扵空山之¶
上戯歌牧兒得過㡬不可免彼行扵世上有愛憎相¶
忌是非相反名利相奪禍福相&KR0025;至扵有蒙戮辱者¶
<pb:KR4c0027_SBCK_012-3b>¶
焉得不因苟戯似非世兒惑之以及者乎真卿吾當¶
以戯爲規¶
　　　心規¶
元子病逰世歸于商餘山中以酒自肆有醉歌里夫¶
公聞之(音/多)元子之酒請歌之歌曰元子樂矣俾和¶
者曰何樂亦然何樂亦然我曰我雲我山我林我泉¶
又曰元子樂矣俾和者曰何樂然尔何樂然尔我曰¶
我鼻我目我口我耳歌已矣夫公曰自樂山林可也¶
自樂耳目何㢤人誰無此元子引酒當夫公曰勸君¶
此杯酒緩飲之聴我&KR0003;子行于丗間目不随人視耳¶
<pb:KR4c0027_SBCK_012-4a>¶
不随人聴口不随人語鼻不随人氣其甚也則湏封¶
包裹塞不爾有滅身亡家之禍傷汙毁辱之患生焉¶
雖王公大人亦不䏻自主口鼻耳目夫公何思之不¶
熟耶¶
　　　時規¶
乾元己亥漫叟待詔在長安時中行公掌制在中書¶
中書有醇酒時得一醉醉中叟誕曰願窮天下鳥獸¶
蟲魚以充殺者之心願窮天下醇酎美色以充欲者¶
之心中行公聞之歎曰子何思不盡耶何不曰願得¶
如九州之地者億萬分封君臣父子兄弟之爭&KR0038;者¶
<pb:KR4c0027_SBCK_012-4b>¶
使人民免賊虐殘酷者乎何不曰&KR0133;得布帛錢貨珍¶
寳之物溢扵王者府藏滿&KR0005;相權&KR0020;之家使人民免¶
饑寒勞苦者乎叟聞公言退而記之授扵學者用為¶
時規¶
　　惡圎¶
元子家有乳母為圎轉之器以悅嬰兒嬰兒喜之母¶
使為之聚孩孺助嬰兒之樂友人公植者聞戯兒之¶
噐諸見之及見之趍焚之責元子曰吾聞古之惡圎¶
之士歌曰寧方為皁不圎為卿寧方為汚辱不圎為¶
顯榮其甚者則終身不仰視曰吾惡天圎或有喻之¶
<pb:KR4c0027_SBCK_012-5a>¶
以天大無窮人不䏻極逺視四垂因謂之圎天不圎¶
也對曰天縦不圎為人称之我亦惡焉次山奈何任¶
造圓轉之器恣令悅媚嬰兒少喜之長必好之教兒¶
學圖且䧟不義躬自戯圎又失方正嗟嗟次山入門¶
愛嬰兒之樂圎出門當愛小人之趍圎吾安知次山¶
異日不言圎行圎動圎静圎以終身乎吾豈次山之¶
友也元子召季川謂曰吾自嬰兒戯圎公植尚辱我¶
言絶忽乎吾與汝圎以應物圎以趍時非圎不預非¶
圎不為公植其操矛㦸刑我乎¶
　　惡曲¶
<pb:KR4c0027_SBCK_012-5b>¶
元子時與鄰里會曲全當時之懽以順長老之意歸¶
泉上叔盈問曰向夫子曲全其懽道然也苟爲爾乎¶
元子曰叔盈視吾曲其心以狥財利曲其行以希名¶
位當過吾吾苟全一懽扵鄰里無惡然可也東邑有¶
全&KR0033;之士聞元子對叔盈恐曰吾聞元次山約其門¶
人曰無惡我之小曲真惽鄙惡辭也吾軰全直三十¶
年未嘗曲氣以轉聲曲辭以逹意曲歩以便徃曲視¶
以囬目猶患扵古人古人有惡曲者不曲臂以取物¶
不曲膝以便坐見天下有曲扵君曲扵民曲扵&KR0017;神¶
者往劫而死之今元次山苟曲言矣强全一懽以爲¶
<pb:KR4c0027_SBCK_012-6a>¶
不喪其直慁㢤若䏻苟曲扵鄰里强全一懽豈不䏻¶
苟曲扵郷縣以全言行苟䏻曲扵郷縣豈不䏻苟曲¶
於邦&KR0038;以彰名譽䏻苟曲扵&KR0022;&KR0038;豈不䏻苟曲扵天¶
下以&KR0045;徳義若言行名譽徳義皆顯豈有鍾&KR0166;不入¶
門權位不在已乎嗚呼曲為之小為大之漸曲為之¶
也有何不可姦邪凶惡其㘥(音/由)乎元子聞之頌曰吾¶
以顔貌曲全一懽全直君子之惡我如此猶有過扵¶
此者何以自免¶
　　水樂&KR0003;¶
元子扵山中&KR0057;&KR0001;躭愛者有水樂水樂是南磳之懸¶
<pb:KR4c0027_SBCK_012-6b>¶
水淙淙然聞之多乆扵耳&KR0057;便不至南磳即懸庭前¶
之水&KR0145;欹曲竇缺之石髙下承之水聲少似聴之亦¶
便¶
　　訂司樂氏¶
或有將元子水樂&KR0003;扵司樂氏樂官聞之謂元子曰¶
䏻和分五音韻諧水聲可傳之来請觀學元子辭之¶
使門人以南磳及庭前懸水指之樂氏醜惡慢罵曰¶
韻瞶多矣焉有聴而云樂乎此言聞元子元子謝曰¶
次山病餘惽固自順扵空山窮谷偶有懸水淙石冷¶
然便耳醉甚或與酒徒戯言呼為水樂不防君子過¶
<pb:KR4c0027_SBCK_012-7a>¶
聞而来實汚辱君子之車僕樂官去季川問曰尚兟¶
謝樂官不亦過甚曰然吾為汝訂之汝豈不知彼為¶
司樂之官老矣八音教其心五聲傳其耳不得異聞¶
則以為錯亂紛惑甚不可聴况懸水淙石宫商不䏻¶
合律吕不䏻主變之不可㑹之無由此全聲也司樂¶
氏非全士安得不甚謝之嗟乎司樂氏欲以金石之¶
順和絲竹之流妙宫商角羽豐然迭生以化全士之¶
耳猶以懸水淙石激淺注深清瀛浥溶不變司樂氏¶
之心嗚呼天下誰為全士䏻愛夫全聲也¶
　　浪翁觀化(并序)¶
<pb:KR4c0027_SBCK_012-7b>¶
　浪翁山野浪老也聞元子亦浪然在山谷病中䏻¶
　記水石草木蟲豸之化亦來&KR0003;常&KR0001;化凡四&KR0003;¶
　　　有無相化¶
浪翁曰隂陽之氣化為四時四時之行化為萬物萬¶
物形全是無化有萬物形盡是有化無此有無相化¶
之說¶
　　　有化無¶
浪翁曰人&KR0137;云我立扵東西望萬里目極則無人我¶
兩忘終世相無此有化無之&KR0003;¶
　　　無化有¶
<pb:KR4c0027_SBCK_012-8a>¶
浪翁曰人&KR0137;云我来扵南北行萬里至無不有人我¶
兩求終世相有此無化有之&KR0003;¶
　　　化相化¶
浪翁曰吾觀化扵無也何無不有吾觀化扵有也何¶
有不無有無更化日以相化化言何極化言何窮¶
　　　時化¶
元子聞浪翁&KR0003;化化無窮極因論諭曰翁亦未知時¶
之化也多扵此乎曰時焉何化我未之記元子曰扵¶
戯時之化也道徳為嗜慾化為險薄仁義為貪暴化¶
為凶亂禮樂為眈淫化為侈靡政教為煩急化為苛¶
<pb:KR4c0027_SBCK_012-8b>¶
酷翁䏻記扵此乎時之化也夫婦爲溺惑&KR0001;化化爲¶
犬豕父子爲惽慾&KR0001;化化爲禽獸兄弟爲猜忌&KR0001;化¶
化爲讎敵宗戚爲財利&KR0001;化化爲行路朋友爲世利¶
&KR0001;化化爲市兒翁䏻記扵此乎時之化也大臣爲威¶
權所恣忠信化爲姦謀庶官爲禁忌&KR0001;拘公正化爲¶
邪佞公族爲猜忌&KR0001;限賢哲化爲庸愚人民爲征賦¶
所傷州里化爲禍邸姦兇爲恩幸&KR0001;迫厮皁化爲&KR0005;¶
相翁䏻記扵此乎時之化也山澤化爲井陌&KR0137;曰盡¶
於草木原野化爲狴犴或曰殫扵鳥獸江湖化爲&KR0166;¶
鑊&KR0137;曰暴扵魚鼈祠廟化爲宫寢或曰數扵祠禱翁¶
<pb:KR4c0027_SBCK_012-9a>¶
䏻記扵此乎時之化也情性為風俗&KR0001;化無不作狙¶
狡詐誑之心聲呼為風俗&KR0001;化無不作謟媚僻淫之¶
亂顔容為風俗&KR0001;化無不作姦邪蹙促之色翁䏻記¶
於此乎¶
　　　世化¶
浪翁聞元子&KR0003;時化嘆曰吾昔聞世化可&KR0003;又異扵¶
此昔世之化也天地化為斧鑕日月化為豺虎山澤¶
化為州里草木化為宗族風雨化為邸舍雪霜化為¶
衣裘呻吟化為常聲糞汚化為梁&KR0079;一息化為千嵗¶
烏犬化為君子元子惑之浪翁曰子不聞徃昔世之¶
<pb:KR4c0027_SBCK_012-9b>¶
化也四海之内巷戰門鬬㫁骨腐肉萬里相藉天地¶
非斧鑕也耶人民暗夜盗起求食晝逰則死傷相及¶
日月非虎豺也耶人民相與&KR0009;身命扵絶崖深谷之一¶
底始䏻聲呼動息山澤非州里也耶人民奔走非深¶
林薈叢不䏻藏蔽草木非宗族也耶人民去郷國入¶
山海千里一息力盡暫休風雨非邸舍也耶人民相¶
持於死傷之中祼露而行霜雪非衣裘也耶人民勞¶
苦相&KR0072;瘡痍相痛老弱&KR0012;獨相苦死亡不䏻相救呻¶
吟非常聲也耶人民多飢餓溝瀆病傷道路糞汚非¶
梁肉也耶人民奔亡潜伏戈矛相拂前傷後死免而¶
<pb:KR4c0027_SBCK_012-10a>¶
存者一息非千&KR0010;也耶僵王腐卿相枕路隅鳥獸讓¶
其骨肉烏犬非君子也耶¶
<pb:KR4c0027_SBCK_012-10b>¶
¶
唐元次山文集拾遺終¶
