# -*- mode: mandoku-view; -*-
#+TITLE: 唐元次山文集
#+DATE: 2015-09-11 08:04:48.057894
#+PROPERTY: ID KR4c0027
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0186-009唐元次山文集-卷第九.
<pb:KR4c0027_SBCK_009-1a>¶
唐元次山文集卷第九¶
　　元魯縣墓表¶
天寳十三年元子&KR0025;兄前魯縣大夫徳秀卒元子&KR0152;¶
之哀門人叔盈問曰夫子哭&KR0025;兄也哀不亦過乎禮¶
與對曰汝知禮之過而不知情之至叔盈退謂其徒¶
曰夫子之&KR0152;元大夫也兼師友之分亦過矣元子聞¶
之召叔盈謂曰吾誠哀過汝&KR0001;云也元大夫弱無&KR0001;¶
固壮無&KR0001;專老無&KR0001;存死無&KR0001;餘此非人情人情&KR0001;¶
耽溺喜愛似可惡者大夫無之如戒如懼如憎如惡¶
此其無情此非有心士君子知焉不知也吾今之哀¶
<pb:KR4c0027_SBCK_009-1b>¶
汝知之焉而不知也嗚呼元大夫生六十餘年而卒¶
未嘗識婦人而視錦繡不頌之何以戒荒&KR0075;侈靡之¶
徒也㢤未嘗求足而言利苟辭而便色不頌之何以¶
戒貪猥侫媚之徒也㢤未嘗主十畝之地十尺之舎¶
十嵗之童不頌之何以戒占田千夫室宇千柱家童¶
百指之徒也㢤未嘗皂布帛而衣具五味而食不頌¶
之何以戒綺紈梁肉之徒也㢤扵&KR0231;吾以元大夫徳¶
行遺来世清獨君子方直之士也歟¶
　　哀丘表¶
乾元庚子元子理兵于有泌之南泌南至徳丁酉為¶
<pb:KR4c0027_SBCK_009-2a>¶
䧟邑乾元巳亥為境上殺傷勞苦言可極耶街郭亂¶
骨如古屠肆扵是収而藏之命曰哀丘&KR0137;曰次山之¶
命哀丘也哀生人&KR0005;盡而亂骨不藏者乎哀壮勇巳¶
死而名跡不顯者乎對曰非也吾哀凢人不䏻絶貪¶
争毒亂之心守正和仁譲之分至今吾有哀丘之怨¶
歟¶
　　左黄州表¶
乾元巳亥賛善大夫左振出為黄州刺史下車黄人¶
歌曰我&KR0082;迯郷里我&KR0082;去墳墓左公今既来誰忍棄¶
之去扵&KR0231;天下兵興今七年矣河淮之北千里荒草¶
<pb:KR4c0027_SBCK_009-2b>¶
自關已東海濵之南屯兵百萬不勝征稅豈獨黄人¶
䏻使其人忍不去者誰曰不可頌乎後一&KR0010;黄人又¶
歌曰吾郷有&KR0017;巫惑人人不知天子正尊信左公䏻¶
殺之扵&KR0231;近年以来以隂陽變怪&KR0005;&KR0017;神之道罔上¶
惑下得尊重扵當時者日見欺人黄之巫女亦以妖¶
妄得蒙恩澤朝廷不敢問州縣惟其意公忿而殺之¶
則彼可誅戮豈獨巫女如左公者誰曰不可頌乎居¶
三年遷侍御史判金州刺史&KR0005;去黄黄人多去思故¶
為黄人作表如在氏世系左公厯官及黄之門生故¶
吏與女巫事則南陽左公䏻悉記之¶
<pb:KR4c0027_SBCK_009-3a>¶
　　吕公表¶
上元二年置南都扵荆州為江&KR0092;府使舊相東平吕¶
公為江&KR0092;尹兼御史大夫分峽中湖南及武&KR0092;灃陽¶
巴陵凡一十七州為荆南節度觀察使公理荆南三¶
年年五十一薨于官嗚呼使公年夀之不&KR0005;也天其¶
未猒兵革不愛蒼生歟公明不盡人之私惠不取人¶
之愛威不致人之懼令不求人之犯正不刑人之僻¶
直不指人之恥故名不異俗跡不矯時内含端明外¶
與常規其大雅君子全扵終始者耶公所以進退其¶
身人不知其道公&KR0001;以再在台衡人不知其徳頌元¶
<pb:KR4c0027_SBCK_009-3b>¶
化者誰預頌乎扵&KR0231;公&KR0005;用扵人而不見其用人&KR0005;¶
得扵公而公忘其&KR0001;得乎結等迹參名業嘗在幕下¶
&KR0005;紀盛徳示扵来世故刻金石留扵此&KR0022;¶
　　惠公禪居表¶
泝樊水二百餘里有湧溪入溪八九里有蛇山之陽¶
是惠公禪居禪師以無情待人之有情以有為全已¶
之無欲各因其性分莫不與善知人困窮喻使耕織¶
因人灾患勸守仁信故閭里相化恥為弋釣日勤種¶
植不五六年沮澤有溝塍荒皐有阡陌桑果竹園如¶
伊洛間&KR0001;以愛禪師者無全行無全道豈䏻及此郷¶
<pb:KR4c0027_SBCK_009-4a>¶
人欲増&KR0113;塔廟託禪師以求福禪師亦随人之意而¶
制造焉直門臨溪廣堂背山庭列雙臺脩廊夏寒松¶
竹蒼蒼周流清泉岑嶺&KR0232;抱衆山囬旋斯亦曠絶之¶
殊境矣吾以&KR0001;疑咨扵禪師禪師曰我恐人忘善以¶
事誘人及人&KR0005;善固不以事為累吾以&KR0001;惑咨扵禅¶
師禅師曰公若以惑相問我亦惑扵問焉公若無惑¶
我復何對扵&KR0231;吾漫浪者也焉䏻盡禅師之意乎縣¶
大夫孟彦深王文淵識名顯當世必䏻盡禅師之意¶
故命之作賛賛曰¶
聖者忘跡逹人化心惠公之妙無得而尋如山出雲¶
<pb:KR4c0027_SBCK_009-4b>¶
如水&KR0386;月惠公得之演用不竭無情之化可洽群&KR0058;¶
&KR0005;引天下同扵湧溪¶
　　夏侯岳州表¶
癸卯嵗岳州刺史夏侯公殁于私家門人弟子愛思¶
不忘願旌遺徳&KR0005;顯来世㑹予詔許優閑家于樊上¶
故為公作表庚子中公鎮岳州予時為尚書郎在荆¶
南幕府嘗因㢘問到公之州其時天下兵興巳六七¶
十年矣人疲州小比太平時力役百倍公䏻清正寛¶
恕静以理之故其人安和而服説為當時法則及公¶
罷歸州里公家與吾相鄰見公在州里與山野童孺¶
<pb:KR4c0027_SBCK_009-5a>¶
與當道辭色均若語是非得䘮語夭夀哀樂戀意澹¶
然吾是知道勝扵内者物莫䏻撓徳充扵外者事不¶
歸扵今之世誰不榮羡扵公之世嗣與公官則本縣¶
&KR0014;誘公之&KR0001;至其獨有乎扵戲公既夀而貴保家全¶
大夫李公状著之矣¶
　　舜祠表¶
有唐乙已嵗使持節道州諸軍事守道州刺史元結¶
以虞舜塟扵蒼梧之九疑之山在我封内是故申明¶
前詔立祠于州西之山南巳而刻石為表扵&KR0231;孔氏¶
作虞書明大舜徳及生人之至則大舜扵生人宜以¶
<pb:KR4c0027_SBCK_009-5b>¶
&KR0011;乎天地生人奉大舜宜萬世而不猒考大舜南廵¶
之年時巳一百一十二嵗矣自中國至蒼梧亦㡬有¶
萬里蒼梧山谷深險可懼帝竟人而不囬至今山下¶
之人不知帝居之宫帝塟之&KR0092;嗚呼在有虞氏之世¶
人民可奪其君耶人民扵大舜䏻忘而不思耶何為¶
來而不歸何故死扵空山吾實惑而作表来者逰扵¶
此&KR0022;登乎九疑誰䏻不惑也歟¶
　　崔潭州表¶
乙巳嵗潭州刺史崔灌去官州人衡州司功叅軍鄭¶
浰為郷人某等請余為崔公作表公前在澧州謡頌¶
<pb:KR4c0027_SBCK_009-6a>¶
之聲逹于朝廷褒異之詔與人為程及領此州在今¶
日䏻使&KR0012;老寡弱無悲憂單貧困窮安其郷冨豪強¶
家無利害賈人就食之&KR0011;各得其業職役供給不匱¶
人而當扵有司若非清㢘而信正直而仁則不䏻至¶
於觀察御史中丞孟公奏課又第一㑹&KR0038;家以犬戎¶
為虞未即徴拜使蒼生正暍(扵歇/反)而去其庥&KR0315;使蒼¶
生正渇而敝其清源時艱道逺州人等不得詣闕&KR0072;¶
訴且欲刻石立表以彰盛徳扵&KR0231;刺史有土官也千¶
里之内品刑之屬不亦多乎豈可令㐫竪&KR0064;&KR0011;貪夫¶
姦黨以貨權家而至此官如崔公有者豈獨真刺史¶
<pb:KR4c0027_SBCK_009-6b>¶
耳鄭浰之爲豈苟媚其君而私扵州里耶盖懼清㢘¶
正直之道溺扵時俗君子遺愛之心不顯来世故采¶
其意而已矣¶
　　張䖏士表¶
永㤗丙午中䖏士張秀卒扵戲吾嘗驗古人&KR0005;老死¶
巖谷逺跡時世者不必其心皆好山林若非介直方¶
正與時丗不合必識髙行獨與時丗不合不然則剛¶
褊傲逸與時世不合彼若遭逢不容則身不足以爲¶
禍&KR0005;家族以随之至扵傷汚毁辱何足說者故使之¶
矯然絶丗逃其不容直爲逸民竟爲退士枕石飲水¶
<pb:KR4c0027_SBCK_009-7a>¶
終身而巳當時之君欲以禄位招之有土之官&KR0082;以¶
厚禮䖏之彼驚惧抗絶而去時之見䏻如此&KR0001;以&KR0057;¶
髙尚焉嗚呼䖏士與時不合者耶而未䏻矯然絶世¶
遭以禮法相檢不見容悲夫¶
　　菊圃記¶
舂&KR0092;俗不種菊前時自逺致之植扵前庭墻下及&KR0175;¶
来也菊已無矣徘&KR0422;舊圃嗟歎乆之誰不知菊也芳¶
華可賞在藥品是良藥爲&KR0188;菜是佳&KR0188;縦湏地趍走¶
猶宜徙植脩養而忍蹂踐至盡不愛惜乎扵&KR0231;賢士¶
君子自植其身不可不慎擇&KR0001;䖏一旦遭人不愛重¶
<pb:KR4c0027_SBCK_009-7b>¶
如此菊也悲傷柰何扵是更為之圃重畦植之其地¶
近讌息之堂吏人不此奔走近登望之亭旌麾不此¶
行列縦參歌妓菊非可惡之草使有酒徒菊為助興¶
之物為之作記以託後人并錄藥&KR0052;列扵記後¶
　　廣宴亭記¶
樊水東盡其南乃樊山北鮮津吏&KR0082;扵鮮上而為&KR0049;¶
舎漫叟家于樊上不醉則閑乃相其地形驗之圖記¶
故實為宴逰之䖏縣大夫馬公登之歎曰謝公贈伏¶
武昌詩云樊山開廣宴非此地耶吾&KR0082;因而脩之命¶
曰廣宴亭何如漫叟頌之曰古人将修廢遺&KR0057;異之¶
<pb:KR4c0027_SBCK_009-8a>¶
事為君子之道扵戯天下有廢遺&KR0057;異之事如此亭¶
者誰䏻脩而旌之天&KR0005;猒悔徃乎使公方壮而有是¶
心也當裁畜簡扎待為之頌故作此廣宴記¶
　　殊亭記¶
癸卯中扶風馬向兼理武昌以明信嚴㫁惠正為理¶
故政不待時而成扵戯若明而不信嚴而不㫁惠而¶
不正雖欲理身終不自理况扵人㢤公䏻令人理使¶
身多暇招我畏暑且為凉亭亭臨大江復出山上佳¶
木相䕃常多清風巡囬極望目不猒逺吾見公才殊¶
政殊跡殊為此亭又殊因命之曰殊亭斵石刻記立¶
<pb:KR4c0027_SBCK_009-8b>¶
于亭側庶㡬来者無&KR0001;惑焉¶
　　右溪記¶
道州城西百餘歩有小溪南流數十歩合營溪水抵¶
兩岸悉皆怪石欹嵌盤屈不可名状清流觸石洄懸¶
激注休木異竹垂隂相䕃此溪若在山野則宜逸民¶
退士之&KR0001;逰䖏在人間可為都邑之勝境静者之林¶
亭而置州已来無人賞愛徘&KR0422;溪上為之悵然乃䟽¶
鑿蕪&KR0126;俾為亭宇植松與桂兼之香草以禆形勝為¶
溪在州右遂命之曰右溪刻銘石上彰示来者¶
　　刺史&KR0441;記¶
<pb:KR4c0027_SBCK_009-9a>¶
天下太平方千里之内生植齒&KR0011;刺史乃存亡休慼¶
之係天下兵興方千里之内䏻保&KR0058;庶䏻攘患難在¶
刺史爾凢刺史若無文武才略若不清㢘肅下若不¶
明惠公直則一州生&KR0011;皆受灾害扵戯自至此州見¶
井邑丘墟生人㡬盡試問其故不覺涕下前軰刺史¶
&KR0137;有貪猥惽弱不兮是非但以衣服飲食爲事數年¶
之間蒼生蒙以私&KR0082;侵奪兼之公家驅迫非姦惡強¶
冨殆無存者問之耆老前後刺史䏻恤養貧弱專守¶
法令有徐公履道李公廙而巳遍問諸公善&KR0137;不及¶
徐李惡有不堪說者故爲此記與刺史作戒自置州¶
<pb:KR4c0027_SBCK_009-9b>¶
巳来諸公改授遷絀年月則舊記存焉¶
　　茅閣記¶
乙已平昌孟公鎮湖南&KR0005;二&KR0010;矣以威惠理戎旅以¶
簡易肅州縣刑政之下則無撓人故居方多閑時與¶
賔客嘗&KR0082;因亭引望以紓逺懐偶愛古木數株重覆¶
城上遂作茅閣䕃其清隂長風寥寥入我軒檻扇和¶
爽&KR0148;滿扵閣中世傳衡陽暑濕欝烝休息扵此何為¶
不然今天下之人正苦大&KR0044;誰似茅閣䕃而庥之扵¶
戯賢人君子為蒼生之庥䕃不如是耶諸公歌詠以¶
長之俾茅閣之什得系嗣扵風雅者矣¶
<pb:KR4c0027_SBCK_009-10a>¶
　　九疑圖記¶
九疑山方二千餘里四州各近一隅世&KR0091;九峯相似¶
望而疑之謂之九疑亦云舜登九峯疑禹而悲&KR0025;臣¶
有作九悲之歌因謂之九疑九峯殊極髙大逺望皆¶
可見也彼如嵩華之峻﨑衡岱之方廣在九峯之下¶
磊磊然如布棊石者可以百數中峯之下水無魚鼈¶
林無鳥獸如蝉蠅之&KR0011;聴之亦無徃徃見大谷長川¶
平田深淵杉松百圍榕栝並之青莎白沙洞穴丹崖¶
寒泉飛流異竹雜華囬映之䖏似藏人家實有九水¶
出扵中山四水流灌扵南海五水北注合為洞庭若¶
<pb:KR4c0027_SBCK_009-10b>¶
度其髙卑比洞庭南海之岸直上可二三百里不知¶
海内之山如九疑者㡬焉&KR0137;曰若然者茲山何不列¶
扵五嶽對曰五帝之前封疆尚隘衡山作嶽已出荒¶
服今九疑之南萬里臣妾國門東望不見涯際西行¶
㡬里未盡邉陲當合以九疑為南嶽以崑崙為西嶽¶
衡陽之軰聴逸者占為山封君表作園囿耳但苦當¶
世議者拘限常情牽引古製不䏻有&KR0001;改剏也如何¶
故圖九峯略載山谷傳扵好事以旌異之如山中之¶
徃跡峯洞之名&KR0091;為人&KR0001;傳説者並随方題記庶㡬¶
觀者易之時永泰丙午中也¶
<pb:KR4c0027_SBCK_009-11a>¶
　　寒亭記(在江華縣)¶
永泰丙午中巡屬縣至江華縣大夫瞿令問咨曰縣¶
南水石相映望之可愛相傳不可登臨俾求之得洞¶
穴而入棧險以通之始得構茅亭扵石上及亭成也¶
所以階檻慿空下臨長江軒楹雲端上齊絶顛若旦¶
暮景氣煙靄異色蒼蒼石墉含映水木欲名斯亭状¶
&KR0011;不得敢請名之表示来丗扵是于亭上為啇之曰¶
今大暑登之疑天時&KR0005;寒炎烝之地而清凉可安不¶
合命之曰寒亭歟乃為寒亭作記刻之亭背¶
<pb:KR4c0027_SBCK_009-11b>¶
¶
唐元次山文集卷第九¶
