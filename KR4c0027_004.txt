# -*- mode: mandoku-view; -*-
#+TITLE: 唐元次山文集
#+DATE: 2015-09-11 08:04:47.845396
#+PROPERTY: ID KR4c0027
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0186-004唐元次山文集-卷第四.
<pb:KR4c0027_SBCK_004-1a>¶
唐元次山文集卷第四¶
　舂陵行(有序)¶
　癸卯嵗漫叟授道州刺史道州舊四萬餘戸經賊¶
　巳来不滿四千大半不勝賦稅到官未五十日承¶
　諸使徴求符牒二百餘封皆曰失其限者罪至貶¶
　削扵戯若悉應其命則州縣破亂刺史欲焉逃罪¶
　若不應命又即獲罪戾必不免也吾将守官靜以¶
　安人待罪而巳此州是舂陵故地故作舂陵行以¶
　達下情¶
軍國多所湏切責在有司有司臨郡縣刑法竟欲施¶
<pb:KR4c0027_SBCK_004-1b>¶
供給豈不憂徴歛又可悲州小經亂亡遺人實困疲¶
大郷無十家大族命單羸朝飡是草根暮食是木皮¶
出言氣欲絶言速行歩遲追呼尚不忍况乃鞭朴之¶
郵亭傳急符來徃跡相追更無寛大恩但有迫促期¶
欲令鬻兒女言發恐亂随悉使索其家而又無生資¶
聴彼道路言怨傷誰復知去冬山賊來殺奪㡬無遺¶
所願見王官撫養以惠慈奈何重驅逐不使存活爲¶
安人天子命符節我所持州縣忽亂亡得罪復是誰¶
逋緩違詔令蒙責固所宜前賢量守分惡以禍福移¶
亦云貴守官不愛䏻適時顧惟孱弱者正直當不虧¶
<pb:KR4c0027_SBCK_004-2a>¶
何人采國風吾欲獻此辭¶
　　賊退示官吏(有序)¶
　癸卯嵗西原賊入道州焚燒殺掠㡬盡而去明年¶
　賊又攻永州破邵不犯此州邉鄙而退豈力䏻制¶
　敵歟蓋蒙其傷憐而巳諸使何爲忍苦徴歛故作¶
　詩一篇以示官吏¶
昔嵗逄太平山林二十年泉源在庭戸洞壑當門前¶
井稅有常期日晏猶得眠忽然遭丗變數嵗親戎旃¶
今来典斯郡山夷又紛然城小賊不屠人貧傷可憐¶
是以䧟鄰境此州獨見全使臣将王命豈不如賊焉¶
<pb:KR4c0027_SBCK_004-2b>¶
今彼徴歛者迫之如火煎誰䏻絶人命以作時世賢¶
思欲委符節引竿自刺船将家就魚麥歸老江海邉¶
　　逰右溪勸學者¶
小溪在城下形勝堪賞愛尤宜春水滿水石更殊恠¶
長山勢回合井邑相縈帶石林繞舜祠西南正相對¶
階庭無爭訟郊境罷守衛時時溪上来勸引辭學軰¶
今誰不務武儒雅道将廢豈忘二三子旦夕相勉勵¶
　　逰潓泉示泉上學者¶
顧吾漫浪乆不欲有所拘每到潓泉上情性可安舒¶
草堂在山曲澄瀾涵階除松竹隂幽徑清源湧坐隅¶
<pb:KR4c0027_SBCK_004-3a>¶
築塘列圃畦引流灌時𬞞復在郊郭外正堪靜者居¶
愜心則自適喜尚人或殊此中若可安不佩銅虎符¶
　　石魚湖上作(有序)¶
潓泉南上有獨石在水中狀如逰魚魚凹處修之¶
　可以䝻(舉魚/反)酒水涯四匝多欹石相連石上堪人¶
　坐水䏻浮小舫載酒又䏻繞石魚洄流乃命湖曰¶
　石魚湖鐫銘扵湖上顯示來者又作詩以歌之¶
吾愛石魚湖石魚在湖裏魚背有酒樽繞魚是湖水¶
兒童作小舫載酒勝一杯座中令酒舫空去復滿來¶
湖岸多欹石石下流寒泉醉中一盥漱快意無比焉¶
<pb:KR4c0027_SBCK_004-3b>¶
金玉吾不湏軒冕吾不愛且欲坐湖畔石魚長相對¶
　　宴湖上亭作¶
廣亭盖小湖湖亭實清曠軒窓幽水石怪異尤難狀¶
石樽䏻寒酒寒水宜𥘉漲岸曲坐客稀杯浮上揺漾¶
逺風入簾幕淅瀝吹酒舫欲去未回時飄飄正堪望¶
酣興思共醉促酒更相向舫去若驚鳬溶瀛滿湖浪¶
朝來暮忘返暮歸獨惆悵誰肯愛林泉從吾老湖上¶
　　引東泉作¶
東泉人未知在我左山東引之傍山来垂流落庭中¶
宿霧含朝光掩映如殘虹有時散成雨飄灑隨清風¶
<pb:KR4c0027_SBCK_004-4a>¶
衆源發淵竇殊恠皆不同此流又髙懸&KR2166;&KR2166;(孚袁/反)在¶
長空山林何處無兹地不可逢吾欲觧纓佩便為泉¶
上翁¶
　　登白雲亭¶
出門上南山喜逐松徑行窮髙欲極逺始到白雲亭¶
長山繞井邑登望宜新晴洲渚曲湘水縈囬随郡城¶
九疑千萬峯嵺嵺天外青煙雲無逺近皆傍林嶺生¶
俯視松竹間石水何幽清涵映滿軒戸姢姢如鏡明¶
何人病惛濃積醉且未醒與我一登臨為君安性情¶
　　潓陽亭作(有序)¶
<pb:KR4c0027_SBCK_004-4b>¶
　𥘉得潓泉則為亭扵泉上因開簷霤又得石渠泉¶
　渠相宜亭更加好以亭在泉北故命之曰潓陽亭¶
問吾常讌息泉上何處好獨有潓陽亭令人可終老¶
前軒臨潓泉慿几漱清流外物自相擾淵淵還復休¶
有時出東戸更欲簷下坐非我意不行石渠䏻留我¶
峯石若鱗次欹垂復旋回為我引潓泉泠泠簷下来¶
天寒宜泉温泉寒宜大暑誰到潓陽亭其心肯思去¶
　　夜讌石魚湖作¶
風霜雖慘然出逰熈天正(平/聲)登臨日暮歸置酒湖上¶
亭髙燭照泉深光華溢軒楹如見海底日曈曈(日始/明徒)¶
<pb:KR4c0027_SBCK_004-5a>¶
(紅/反)始欲生夜寒閉窓戸石溜何清泠若在深洞中半¶
崖聞水聲醉人疑舫影呼指遞相驚何故有雙魚随¶
吾酒舫行醉昏䏻誕語勸醉䏻忘情坐無拘忌人勿¶
限醉與醒¶
　　招陶别駕家陽華作¶
海内猒兵革騷騷十二年陽華洞中人似不知亂焉¶
誰䏻家此地終老可自全草堂背巖洞㡬峯軒戸前¶
清渠匝庭堂出門仍灌田半崖盤石徑髙亭臨極顛¶
引望見何處逶迤隴北川杉松㡬萬株蒼蒼滿前山¶
巖髙瞹華陽飛溜何潺潺洞深迷逺近但覺多洄淵¶
<pb:KR4c0027_SBCK_004-5b>¶
晝逰興未盡日暮不欲眠探燭飲洞中醉昏漱寒泉¶
始知天下心耽愛各有徧陶家世髙逸公忍不獨然¶
無或畢婚嫁竟為俗務牽¶
　　題孟中丞茅閣¶
小山為郡城随水䏻縈紆亭亭最髙處今是西南隅¶
杉大老猶在蒼蒼數十株垂隂滿城上枝葉何扶踈¶
乃知四海中遺事誰謂無及觀茅閣成始覺形勝殊¶
慿軒望熊湘雲榭連蒼梧天下正炎熱此然氷雪俱¶
客有在中坐頌歌復何如公欲舉遺材如此佳木歟¶
公方庇蒼生又如斯閣乎請逹謡頌聲願公且踟蹰¶
<pb:KR4c0027_SBCK_004-6a>¶
　　劉侍御月夜讌㑹¶
我從蒼梧來将耕舊山田踟蹰為故人且復停歸船¶
日夕得相從轉覺和樂全愚愛凉風來明月正滿天¶
河漢望不見㡬星猶粲然中夜興欲酣改坐臨清川¶
未醉恐天旦更歌促繁絃歡娱不可逢請君莫言旋¶
　　别孟校書¶
吾聞近南海乃是魑魅郷忽見孟夫子歡然逰此方¶
忽喜海風来海㠶又欲張漂漂随所去不念歸路長¶
君有失母兒愛之似阿陽始觧随人行不欲離君傍¶
相勸早旋歸此言慎勿忘¶
<pb:KR4c0027_SBCK_004-6b>¶
　　别何員外¶
誰䏻守清躅誰䏻嗣丗儒吾見何君饒為人有是夫¶
黜官二十年未曾暫﨑嶇終不病貧賤寥寥無所拘¶
忽然逢知巳數月領官符猶是尚書郎收賦来江湖¶
人皆悉蒼生随意極所湏比盗無兵甲似偷又不如¶
公䏻獨寛大使之力自輸吾欲探時謡為公伏奏書¶
但恐抵忌諱未知肯聴無不然且相送醉歡扵坐隅¶
　　窊樽詩¶
巉巉小山石數峰對窊亭窊石堪為樽状類不可名¶
巡回數尺間如見小蓬瀛樽中酒𥘉漲始有島嶼生¶
<pb:KR4c0027_SBCK_004-7a>¶
豈無日觀峯直下臨滄𬈑愛之不覺醉醉卧還自醒¶
醒醉在樽畔始為吾性情若以形勝論坐隅臨郡城¶
平湖近階砌逺山復青青異木㡬十株枝條冐簷楹¶
盤根滿石上皆作龍蛇形酒堂貯醸器戸牖皆罌缾¶
此樽可常滿誰是陶淵明¶
　　登九疑第二峯¶
九疑第二峯其上有仙壇杉松映飛泉蒼蒼在雲端¶
何人居此處云是魯女冠不知㡬百嵗讌坐餌金丹¶
相傳羽化時雲鶴滿峯巒婦中有髙人相望空長歎¶
　　宿洄溪翁宅¶
<pb:KR4c0027_SBCK_004-7b>¶
長松萬株遶茅舍恠石寒泉近簷下老翁八十猶䏻¶
行将領兒孫行拾稼吾羡老翁居處幽吾愛老翁無¶
所求時俗是非何足道得似老翁吾即休¶
　　石魚湖上醉歌(有序)¶
　漫叟以公田米醸酒因休暇則載酒扵湖上時取¶
　一醉歡醉中據湖岸引臂向魚取酒使舫載之徧¶
　飲坐者意疑倚巴丘酌扵君山之上諸子環洞庭¶
　而坐酒舫泛泛然觸波濤而徃来者乃作歌以長¶
　之¶
石魚湖似洞庭夏水欲滿君山青山為樽水為沼酒¶
<pb:KR4c0027_SBCK_004-8a>¶
徒歷歷坐洲島長風連日作大浪不䏻廢人運酒舫¶
我持長瓢坐巴丘酌飲四坐以散愁¶
　　宿無為觀¶
九疑山深㡬千里峰谷﨑嶇人不到山中舊有仙姥¶
家十里飛泉遶丹竈如今道士三四人茹芝鍊玉學¶
䡖身霓裳羽盖傍臨壑飄飄似欲来雲鶴¶
　　無為洞口作¶
無為洞口春水滿無為洞傍春雲白愛此踟蹰不䏻¶
去令人悔作衣冠客洞傍山僧皆學禪無求無欲亦¶
忘年欲問其心不䏻問我到此中得無悶¶
<pb:KR4c0027_SBCK_004-8b>¶
　　朝陽巖下歌¶
朝陽巖下湘水深朝陽洞口寒泉清零陵徒有先賢¶
傳水石爲娱安可羡長歌一曲留相勸¶
　　說洄溪招退者(在州南/江華縣)¶
長松亭亭滿四山山間乳竇流清泉洄溪正在此山¶
裏乳水松膏常灌田松膏乳水田肥良稻苗如蒲米¶
粒長麋色如珈玉液酒酒熟猶聞松節香溪邉老翁¶
年㡬許長男頭白孫嫁女問言只食松田米無藥無¶
方向人語浯溪石下多泉源盛暑大寒冬大温屠蘇¶
宜在水中石洄溪一曲自當門吾今欲作洄溪翁誰¶
<pb:KR4c0027_SBCK_004-9a>¶
䏻住我舍西東勿憚山深與地僻羅浮尚有葛仙翁¶
　　宿丹崖翁宅¶
扁舟欲到瀧口湍春水湍瀧上水難投竿朱泊丹崖¶
下得與崖翁盡一歡丹崖之亭當石顛破竹半山引¶
寒泉泉流掩映在木杪有若白鳥飛林間徃徃随風¶
作霧雨濕人巾履滿庭前丹崖翁愛丹崖棄官㡬年¶
崖下家兒孫棹船抱酒甕醉裏長歌揮釣車吾将求¶
退與翁逰學翁歌醉在魚舟官吏随人徃未得却望¶
丹崖慙復羞¶
　　欵乃曲五首(有序)¶
<pb:KR4c0027_SBCK_004-9b>¶
　大曆丁未中漫叟以軍事詣都使還州逢春水舟¶
　行不進作欵乃五曲舟子唱之盖欲取適扵道路¶
　耳詞曰¶
偶存名跡在人間順俗與時未安閑来謁大官兼問¶
政扁舟却入九疑山¶
湘江二月春水平滿月和風宜夜行唱橈欲過平陽¶
戌守吏相呼問姓名¶
千里楓林煙雨深無朝無暮有猿吟停橈靜聴曲中¶
意好是雲山韶濩音¶
零陵郡北湘水東浯溪形勝滿湘中溪口石顛堪自¶
<pb:KR4c0027_SBCK_004-10a>¶
逸誰䏻相伴作漁翁¶
下瀧船似入深淵上瀧船似欲昇天瀧南始到九疑¶
郡應絶髙人乘興船¶
<pb:KR4c0027_SBCK_004-10b>¶
¶
唐元次山文集卷第四¶
