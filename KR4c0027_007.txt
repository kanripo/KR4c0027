# -*- mode: mandoku-view; -*-
#+TITLE: 唐元次山文集
#+DATE: 2015-09-11 08:04:47.972259
#+PROPERTY: ID KR4c0027
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0186-007唐元次山文集-卷第七.
<pb:KR4c0027_SBCK_007-1a>¶
唐元次山文集卷第七¶
　　與韋尚書書(乾元二年韋陟為禮/部尚書東都留守)¶
某月日前進士元結頓首尚書公閣下結每聞賢卿¶
大夫䏻以至公之道推引君子使名聲徳業相繼稱¶
顯則思見之若不以至公之道推引士君子使禍惡¶
凶辱同日更受則不思見之結&KR0001;以年四十足不入¶
扵公卿之門身不齒扵利祿之士豈忘榮顯盖懼汚¶
辱昨者有詔使結得詣京師至汝上逢山&KR0027;亦承詔¶
詣京師結與山&KR0027;俱得乘郵而来郵長待結頗如&KR0027;¶
者前日謁見尚書俯拜堦下本望齒乘郵與諸&KR0027;結¶
<pb:KR4c0027_SBCK_007-1b>¶
待命而退不望尚書不以結齒之扵&KR0027;以士君子見¶
禮問及詞賦許且休息此結之幸豈結望尚書之意¶
古人&KR0001;以愛&KR0052;術之士重山野之客採輿童之誦者¶
盖爲其䏻明古以論今方正而不諱悉人之下情結¶
雖昧扵&KR0052;術然自山野而來䏻悉下情尚書與&KR0038;休¶
戚䏻無問乎事有在尚書力及䏻不行乎結頓首¶
　　與李相公書(乾元二年李揆爲/中書侍郎平章事)¶
月日新授右金吾兵曹參軍攝監察御史元結頓首¶
相公執事某性愚弱本不敢干時求進十餘年間在¶
山野過爲知已猥見稱譽辱在郷選名汚上第退而¶
<pb:KR4c0027_SBCK_007-2a>¶
知耻更自委順亦數年矣中逢䘮亂奔走江海當死¶
復生見有今日林壑不保敢思祿位忽枉公詔命詣¶
京師州縣發遣不得辝避三四千里煩勞公車始命¶
蹈舞帝庭即日辭命擔囊乞丐復歸海濵今則過次¶
授官又令&KR0005;命謀人軍者誰曰易乎相公見某但禮¶
文拜揖之外無&KR0001;問焉忽然狂妄男子不稱任使坐¶
招敗辱相公如何某&KR0001;以盡&KR0001;知見聞扵左右不審¶
相公以為可否如曰不可合正典刑欺上罔下是某¶
之罪謹奉詔書及章服待命屏外某頓首¶
　　與韋洪州書(上元二年韋/為洪/州刺史江西觀察使)¶
<pb:KR4c0027_SBCK_007-2b>¶
某月日荆南節度判官水部貟外郎兼殿中侍御史¶
元結頓首某聞古之賢逹居權位也令當世頌其徳¶
後世師其行何以言之在分君子小人察視邪正使¶
無&KR0072;濫而無憤痛耳某不䏻逺&KR0145;古人請以端公賢¶
公中丞為喻前者&KR0023;接端公餘論某甞議及中丞某¶
以為賞中丞之功未當論中丞之&KR0072;至濫端公不知¶
情至泣涕交流豈不為有&KR0072;濫未申而生此憤痛某¶
扵端公頗為親故官又差肩曾不垂問便即責使冤¶
濫者豈獨中丞而巳乎憤痛者豈獨端公而巳乎&KR0001;¶
以至遣使者試以自明端公前牒則請不交兵端公¶
<pb:KR4c0027_SBCK_007-3a>¶
後牒則請速交兵如此豈端公自察辨誤耶有小人¶
惑亂端公耶端公又云荆南&KR0005;士侵暴端公豈䏻保¶
荆南&KR0005;士必侵暴乎豈䏻保淮西&KR0005;士必不侵暴乎¶
端公少垂察問某又聞泗上鄰家之事請說以自喻¶
昔泗上有鄰家有朋友逰者闘之逰東家則曰公之¶
友賢䏻益主人西家之友愚䏻損主人逰西家則曰¶
公之友智䏻譽主人東家之友狡䏻毁主人見其友¶
亦如闘主人之論扵是鄰家之友相惡&KR0005;相害鄰家¶
之翁怒&KR0005;相絶里有正信之士為辯之然後鄰家通¶
歡鄰友相善荆南與江西猶鄰家也某其友乎逰者¶
<pb:KR4c0027_SBCK_007-3b>¶
方相閗誰為正信之士一為辯之某敢以此書獻端¶
公閣下¶
　　與吕相公書¶
某月日某官某再拜相公閣下某嘗見時人不䏻自¶
守性分俛仰扵傾奪之中低徊扵名利之下至有傷¶
汚毁辱之患滅身亡家之禍則欲劇為之箴扵身豈¶
願踰性分&KR0145;禍辱而忘自箴者耶某性荒浪無拘限¶
毎不䏻節酒與人相見&KR0408;在一室不䏻無歡扵醉醉¶
歡之中不䏻無過少不學為吏長又著書論自&KR0408;昔¶
天下太平不敢絶世業亦欲求文學之官職貟散冗¶
<pb:KR4c0027_SBCK_007-4a>¶
者為子孫計耳自兵興以来此望亦絶何㢤某一身¶
奉親奔走萬里&KR0001;望飲啄承歡膝下今則辱在官以¶
逾其性分觸禍辱機兆者日未無之某又三世單貧¶
年過四十弱子無母年未十&KR0010;&KR0012;生嫁娶者一人相¶
公視某敢以身徇名利者乎有如某者以身徇名利¶
齒扵奴&KR0032;尚可羞而况士君子也歟某甚愚鈍又無¶
功勞自布衣歴官不十月官至尚書郎向三嵗官未¶
削人多相榮某實自憂相公忍令某漸至畏懼而死¶
甚令必受禍辱而巳某前後&KR0001;言相公似未見信故¶
籍&KR0083;筆煩凟門下某再拜¶
<pb:KR4c0027_SBCK_007-4b>¶
　與何員外書(永泰中何昌&KR0073;/為戸部員外)¶
月日次山白何夫子執事皮弁時俗廢之乆矣非好¶
古君子誰䏻存之忽蒙見贈驚喜無喻次山漫浪者¶
也苦不愛便事之服時世之巾昔年在山野曾作愚¶
巾凡裘異扵制度凡裘領緇界緇縁緇帶其餘皆&KR0260;¶
帶聮後縫中腰前繫愚巾頂方帶方垂方緇葛為之¶
玄絲為緌次山自衣帶巾裘雖不為時人大惡亦嘗¶
辱其嗤誚方欲雜古人衣帶以自免辱贈及皮弁與¶
凡裘正相宜若風霜&KR0228;然出行林野次山則戴皮弁¶
衣凡裘若大暑蒸濕出見賔客次山則戴愚巾衣野¶
<pb:KR4c0027_SBCK_007-5a>¶
服野服大抵緇&KR0260;布&KR0081;爲之也腰擔爲裳短&KR0109;爲衣¶
裳下及&KR0752;衣垂及膝下不審夫子異時歸休&KR0408;在山¶
野䏻水戴此者不乎若以爲宜當各造一副送徃元¶
次山白¶
　　篋中集序¶
元結作篋中集&KR0137;問曰公&KR0001;集之詩何以訂之對曰¶
風雅不興㡬及千&KR0010;溺扵時者世無人㢤嗚呼有名¶
位不顯年夀不&KR0005;獨無知音不見稱顯死而巳矣誰¶
云無之近世作者更相㳂襲拘限聲病喜尚形似且¶
以流易爲辭不知䘮扵雅正然㢤彼則指詠時物會¶
<pb:KR4c0027_SBCK_007-5b>¶
諧絲竹與歌兒舞女生汚惑之聲扵私室可矣若令¶
方直之士大雅君子聴而誦之則未見其可呉興沈¶
于運獨挺扵流俗之中强攘扵巳溺之後窮老不惑¶
五十餘年凡&KR0001;爲文皆與時異故朋友後生稍見師¶
效䏻似&KR0011;者有五六人扵戯自沈公及二三子皆以¶
正直而無祿位皆以忠信而乆貧賤皆以仁譲而至¶
䘮亡異扵是者顯榮當世誰爲辯士吾欲問之兵興¶
扵今六嵗人皆務武斯焉誰嗣巳長逝者遺文散失¶
方祖師者不見近作盡篋中&KR0001;有總編次之命曰篋¶
中集且欲傳之親故兾其不忘扵今凡七人詩二十¶
<pb:KR4c0027_SBCK_007-6a>¶
二首時乾元三年也¶
　　别韓方源序¶
昔元次山與韓方源别于啇餘約不終嵗復相見扵¶
此山忽八年扵今始&KR0023;相見悲歡之至言可極耶次¶
山與方源昔年俱順扵山谷有終焉之意今方源得¶
如其心次山汚其冠冕次山一顧方源再三漸羞時¶
復飲酒求其安家今方源欲安家肥陽次山方理兵¶
九江相醉相辭不必如昔年之約此情豈易然者耶¶
乙未之前次山有元子乙未之後次山有猗玕子戊¶
戌中次山有浪&KR0003;悉贈方源庶方源見次山之意¶
<pb:KR4c0027_SBCK_007-6b>¶
　　别王佐卿序¶
癸卯嵗京兆王契佐卿年四十六河南元結次山年¶
四十五時次山湏浪逰呉中佐卿湏日去西蜀對酒¶
欲别此情易耶在少年時握手&KR0015;别雖逺不恨以天¶
下無事志氣猶壯今與佐卿年近五十又逢戰争未¶
息相去萬里欲强笑别其可得乎與佐卿去者有清¶
河崔異與次山徃者有彭城劉灣相醉相留㡬日江¶
畔主人鄂州刺史韋延安令四座作詩命予為序以¶
送逺云¶
　　劉侍御月夜讌㑹序¶
<pb:KR4c0027_SBCK_007-7a>¶
兵興巳来十一年矣&KR0023;與同志歡醉達旦詠歌&KR0145;&KR0408;¶
無一二焉乙巳嵗彭城劉靈源在衡陽逢故人或有¶
在者曰昔相㑹第歡逺逰始與諸公待月而&KR0015;語竟¶
與諸公愛月而歡醉詠歌夜乆賦詩言懐扵戯文章¶
道䘮盖乆矣時之作者煩雜過多歌兒舞女且相喜¶
愛系之風雅誰道是耶諸公嘗欲變時俗之淫靡為¶
後生之規範今夕豈不䏻道逹情性成一時之羙乎¶
　　送孟校書徃南海序¶
平昌孟雲卿與元次山同州里以辭學相友㡬二十¶
年次山今罷守舂陵雲卿始典挍芸閣扵戯材業次¶
<pb:KR4c0027_SBCK_007-7b>¶
山不如雲卿辭賦次山不如雲卿通和次山不如雲¶
卿在次山又詡然求進者也誰言時命吾欲聴之次¶
山今且未老雲卿少次山六七嵗雲卿名聲滿天下¶
知已在朝廷及次山之年雲卿何事不可至勿随長¶
風乘興蹈海勿愛羅浮徃而不歸南海幕府有樂安¶
任鴻與次山最舊請任公為次山一白府主趣資装¶
雲卿使北歸慎勿令徘徊海上諸公第醉歌送之¶
　　送譚山人歸雲陽序¶
吾扵九疑之下賞愛泉石今㡬三年䏻扁舟數千里¶
来逰者獨雲陽譚子譚子文學&KR0046;名山野&KR0046;身雲陽¶
<pb:KR4c0027_SBCK_007-8a>¶
之何世如君何牧犢愛雲陽之宰峻公不出南岳三¶
十年今得雲陽一峰譚子又在焉彼真可家之者耶¶
子去爲吾謀扵牧犢近峻公有泉山山石老&KR0035;夀藤¶
縈垂水可灌田一夫火可燒種菽粟近泉可爲十數¶
間茅舍&KR0001;詣&KR0138;通小船則吾徃而家矣此&KR0022;舜祠竒¶
恠陽華之殊異潓泉之勝絶見峻公與牧犢一二&KR0003;¶
之松竹滿庭水石滿堂石魚&KR0018;樽鳬舫運觴醉送譚¶
子歸于雲陽漫叟元次山序¶
　　别崔曼序¶
漫叟年&KR0005;五十與時丗不合垂三十年愛惡之聲紛¶
<pb:KR4c0027_SBCK_007-8b>¶
紛人間&KR0054;陵崔曼惑叟&KR0001;為逰而辨之數月未去㑹¶
潭州都督張正言薦曼為属邑長&KR0005;行叟謂曰叟異¶
時乃山林一病民耳宜不相罔行矣勿惑吾子有才¶
業且明辯又方年少必䏻&KR0035;勲庸垂名聲若求先逹¶
賢異䏻相抆拭正在張公張公徃年在西城主人䏻¶
用其一言遂開城千里威震絶城張公徃在淮南逡¶
巡指麾萬夫風&KR0025;遭逢猜疑馳而不為今海内兵革¶
未息張公必為時用吾子勉之&KR0001;相規者&KR0001;宜緩歩¶
富貴&KR0025;容謀畫少節酒平氣㮣耳¶
　　送王及之容州序¶
<pb:KR4c0027_SBCK_007-9a>¶
乾元中漫叟浪家于瀼溪之濵以耕釣自全而巳九¶
江之人未相喜愛其意似懼叟衣食之不足耳叟亦¶
不促促而&KR0025;之有王及者異夫郷人焉以文學相求¶
不以覉旅見懼以相安為意不以可否自擇及扵叟¶
也如是之多叟在舂陵及䏻相從逰嵗餘而去&KR0005;行¶
規之曰叟愛及者也無惑叟言及方壯可强藝業勿¶
以逰方為意人生若不䏻師表朝廷即當老死山谷¶
彼驅驅扵財貨之末局局扵權&KR0020;之門縱得鍾&KR0166;亦¶
胡顔受納行矣自愛耿容州歡扵叟者及到容州為¶
叟謝主人聞幕府野次乆矣正宜&KR0053;擇謀夫引信才¶
<pb:KR4c0027_SBCK_007-9b>¶
士有如及也䏻&KR0053;引乎二三子賦送逺之什以系此¶
云¶
　　問進士(永泰二年/道州問)¶
　　　第一¶
問天下興兵今十二年矣殺傷勞辱人似未猒控强¶
兵據要害者外以奉王命為辭内實理車甲招賔客¶
&KR0035;爪牙&KR0038;家亦因其&KR0001;利大者王而相之亞者公侯¶
尚不滿望今欲散其士卒使歸郷里收其器械納之¶
王府隨其才分與之祿位欲臨之以威武則力未䏻¶
制欲責之以辭讓則其心未喻若捨而不問則未覩¶
<pb:KR4c0027_SBCK_007-10a>¶
太平秀才通明古今才識傑異天下之兵湏觧蒼生¶
湏致仁夀其䇿安出子其昌言¶
　　第二¶
問徃年天下太平仕者非累資序積勞考二十許年¶
不離一尉至于入廊廟總樞轄則當時名聲籍甚者¶
得至焉今商賈賤&KR0011;臺&KR0032;下品數月之間太者上汚¶
卿監小者下辱州縣至扵廊廟不無雜人如專&KR0052;以¶
求進主文而望逹者若不困頓扵林野則必悽惶扵¶
道路今日&KR0038;家行何道得九流鑑清作何法得僥倖¶
路絶施何令使人自知耻設何教使賢愚自分¶
<pb:KR4c0027_SBCK_007-10b>¶
　　第三¶
問開元天寳之中耕者益力四海之内髙山絶壑耒¶
耜亦滿人家粮儲皆及數嵗太倉委積陳腐不可校¶
量忽遇凶年榖猶耗盡當今三河膏壤淮泗沃野皆¶
荆棘已老則耕可知太倉空虚雀䑕猶餓至于百姓¶
朝暮不足而諸道聚兵百有餘萬遭嵗不稔&KR0005;何為¶
謀今欲勸人耕種則䘮亡之後人自貧苦寒餒不救¶
豈有生資今欲罷兵息戌則又冦盗猶在尚湏防遏¶
使&KR0038;家用何䇿得人安俗阜不戰無兵用何謀使縦¶
遇凶年亦無灾患¶
<pb:KR4c0027_SBCK_007-11a>¶
　　　第四¶
問徃年粟一斛估錢四百猶貴近年粟一㪷估錢五¶
百尚賤徃年帛一匹估錢五百猶貴近年帛一匹估¶
錢二千尚賤今耕夫未盡織婦猶在何故徃年耕織¶
計時量力勞苦忘倦求免寒餒何故今日甘心寒餒¶
惰逰而巳扵戯曩時粟帛至賤衣食至易今日粟帛¶
至貴衣食至難而人心勤惰如此其何故也試一啇¶
之欲聞其&KR0003;¶
　　　第五¶
問古人識貴精通學重兼博不有激發何以相求三¶
<pb:KR4c0027_SBCK_007-11b>¶
禮何篇可刪三傳何者可廢墨氏非樂其禮何以儒¶
家委命此言當乎彼天女天孫不知何物彼日兄月¶
姉弟妹是誰駔儈與傖奴寧分一純&KR0005;二精何&KR0003;&KR0012;¶
竹之君何姓新城老婦何名棘竹出自何方毒銅産¶
扵何&KR0038;何郷無水可飲何地卧氷而温何人恩信過¶
扵田横何人壯勇等扵關羽何人鑿坯而遁何人終¶
日掃門無淺近之不為悉說¶
唐元次山文集卷第七¶
