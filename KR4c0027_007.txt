# -*- mode: mandoku-view -*-
#+TITLE: 次山集
#+DATE: 2015-09-23 10:17:55
#+PROPERTY: JUAN 7


　　與韋尚書書(乾元二年韋陟為禮/部尚書東都留守)¶
某月日前進士元結頓首尚書公閣下結每聞賢卿¶大
夫能以至公之道推引士君子使名聲徳業相繼稱¶顯
則思見之若不以至公之道推引士君子使禍惡¶凶辱
同日更受則不思見之結所以年及四十足不入¶於公
<pb:KR4c0027_WYG_007-1b>
卿之門身不齒於利禄之士豈忘榮顯葢懼汙¶辱昨者
有詔使結得詣京師至汝上逢山龜亦承詔¶詣京師結
與山龜俱得乗郵而來郵長待結頗如龜¶者前日謁見
尚書俯拜堦下本望齒乗郵與諸龜結<md:KR4c0027_SBCK_007-1b>¶待命而退不望
尚書不以結齒之於龜以士君子見¶禮問及詞賦許且
休息此結之幸豈結望尚書之意¶古人所以愛經術之
士重山野之客採輿童之誦者¶葢為其能明古以論今
方正而不諱悉人之下情結¶雖昧於經術然自山野而
<pb:KR4c0027_WYG_007-2a>
來能悉下情尚書與國休¶戚能無問乎事有在尚書力
及能不行乎結頓首¶
　　與李相公書(乾元二年李揆為/中書侍郎平章事)¶
月日新授右金吾兵曹參軍攝監察御史元結頓首¶相
公執事某性愚弱本不敢□時求進十餘年間在¶山野
過為知巳猥見稱譽辱在鄉選名汙上第退而<md:KR4c0027_SBCK_007-2a>¶知恥更
自委順亦數年矣中逢喪亂奔走江海當死¶復生見有
今日林壑不保敢思禄位忽枉公詔命詣¶京師州縣發
<pb:KR4c0027_WYG_007-2b>
遣不得辭避三四千里煩勞公車始命¶蹈舞帝庭即日
辭命擔囊乞丐復歸海濵今則過次¶授官又令將命謀
人軍者誰曰易乎相公見某但禮¶文拜揖之外無所問
焉忽然狂妄男子不稱任使坐¶招敗辱相公如何某所
以盡所知見聞於左右不審¶相公以為可否如曰不可
合正典刑欺上㒺下是某¶之罪謹奉詔書及章服待命
屏外某頓首¶
　　與韋洪州書(上元二年韋□為洪/州刺史任西觀察使)<md:KR4c0027_SBCK_007-2b>¶
<pb:KR4c0027_WYG_007-3a>
某月日荆南節度判官水部員外郎兼殿中侍御史¶元
結頓首某聞古之賢達居權位也令當世頌其徳¶後世
師其行何以言之在分君子小人察視邪正使¶無寃濫
而無憤痛耳某不能逺取古人請以端公賢¶公中丞為
喻前者獲接端公餘論某嘗議及中丞某¶以為賞中丞
之功未嘗論中丞之寃至濫端公不知¶情至泣涕交流
豈不為有寃濫未伸而生此憤痛某¶於端公頗為親故
官又差肩曽不垂問便即責使寃¶濫者豈獨中丞而巳
<pb:KR4c0027_WYG_007-3b>
乎憤痛者豈獨端公而巳乎所¶以至遣使者試以自明
端公前牒則請不交兵端公<md:KR4c0027_SBCK_007-3a>¶後牒則請速交兵如此豈
端公自察辨誤耶有小人¶惑亂端公耶端公又云荆南
將士侵暴端公豈能保¶荆南將士必侵暴乎豈能保淮
西將士必不侵暴乎¶端公少垂察問某又聞泗上鄰家
之事謂説以自喻¶昔泗上有鄰家有朋友遊者鬬之遊
東家則曰公之¶友賢能益主人西家之友愚能損主人
遊西家則曰¶公之友智能譽主人東家之友狡能毁主
<pb:KR4c0027_WYG_007-4a>
人見其友¶亦如鬬主人之論於是鄰家之友相惡將相
害鄰家¶之翁相怒將相絶里有正信之士為辯之然後鄰
家通¶歡鄰友相善荆南與江西猶鄰家也某其友乎遊
者<md:KR4c0027_SBCK_007-3b>¶方相鬬誰為正信之士一為辯之某敢以此書獻端¶
公閣下¶
　　與吕相公書¶
某月日某官某再拜相公閤下某嘗見時人不能自¶守
性分俛仰於傾奪之中低徊於名利之下至有傷¶汙毁
<pb:KR4c0027_WYG_007-4b>
辱之患滅身忘家之禍則欲劇為之箴於身豈¶願踰性
分取禍辱而忘自箴者即某性荒浪無拘限¶每不能節
酒與人相見適在一室不能無歡於醉醉¶歡之中不能
無過少不學為吏長又著書論自適昔¶天下太平不敢
絶世業亦欲求文學之官職員散冗<md:KR4c0027_SBCK_007-4a>¶者為子孫計耳自
兵興以來此望亦絶何哉某一身¶奉親奔走萬里所望
飲啄承歡膝下今則辱在官以¶逾其性分觸禍辱機兆
者日未無之某又三世單貧¶年過四十弱子無母年未
<pb:KR4c0027_WYG_007-5a>
十嵗孤生嫁娶者一人相¶公視某敢以身徇名利者乎
有如某者以身徇名利¶齒於奴隸尚可羞而況士君子
也歟某甚愚鈍又無¶功勞自布衣歴官不十月官至尚
書郎向三嵗官未¶削人多相榮某實自憂相公忍令某
漸至畏懼而死¶甚令必受禍辱而已某前後所言相公
似未見信故¶籍紙筆煩凟門下某再拜<md:KR4c0027_SBCK_007-4b>¶　　與何員外書(永㤗中何昌裕/為户部員外)¶
月日次山白何夫子執事皮弁時俗廢之久矣非好¶古
<pb:KR4c0027_WYG_007-5b>
君子誰能存之忽䝉見贈驚喜無喻次山漫浪者¶也苦
不愛便事之服時世之巾昔年在山野曽作愚¶巾凡裘
異於制度凡裘領緇界緇縁緇帶其餘皆褐¶帶聨後縫
中腰前繫愚巾頂方帶方垂方緇葛為之¶𤣥絲為縷次
山自衣帶巾裘雖不為時人大惡亦嘗¶辱其嗤誚方欲
雜古人衣帶以自免辱贈及皮弁與¶凡裘正相宜若風
霜慘然出行林野次山則戴皮弁¶衣凡裘若大暑蒸濕
出見賔客次山則戴愚巾衣野<md:KR4c0027_SBCK_007-5a>¶服野服大抵緇褐布葛
<pb:KR4c0027_WYG_007-6a>
為之也腰擔為裳短襟為衣¶裳下及履衣垂及膝下不
審夫子異時歸休適在山¶野能衣戴此者不乎若以為
宜當各造一副送往元¶次山白¶
　　篋中集序¶
元結作篋中集或問曰公所集之詩何以訂之對曰¶風
雅不興㡬及千嵗溺於時者世無人哉嗚呼有名¶位不
顯年夀不將獨無知音不見稱顯死而巳矣誰¶云無之
近世作者更相沿襲拘限聲病喜尚形似且¶以流易為
<pb:KR4c0027_WYG_007-6b>
辭不知喪於雅正然哉彼則指詠時物㑹<md:KR4c0027_SBCK_007-5b>¶諧絲竹與歌
兒舞女生汙惑之聲於私室可矣若令¶方直之士大雅
君子聴而誦之則未見其可呉興沈¶子還獨挺於流俗
之中强攘於已溺之後窮老不惑¶五十餘年凡所為文
皆與時異故朋友後生稍見師¶效能似類者有五六人
於戲自沈公及二三子皆以¶正直而無禄位皆以忠信
而久貧賤皆以仁讓而至¶喪亡異於是者顯榮當世誰
為辯士吾欲問之天下兵興¶於今六嵗人皆務武斯焉
<pb:KR4c0027_WYG_007-7a>
誰嗣已長逝者遺文散失¶方阻絶者不見近作盡篋中
所有總編次之命曰篋¶中集且欲傳之親故冀其不忘
於今凡七人詩二十<md:KR4c0027_SBCK_007-6a>¶二首時乾元三年也¶
　　别韓方源序¶
昔元次山與韓方源别于商餘約不終嵗復相見於¶此
山忽八年於今始獲相見悲歡之至言可極耶次¶山與
方源昔年俱順於山谷有終焉之意今方源得¶如其心
次山汙其冠冕次山一顧方源再三慚羞時¶復飲酒求
<pb:KR4c0027_WYG_007-7b>
其安家今方源欲安家肥陽次山方理兵¶九江相醉相
辭不必如昔年之約此情豈易然者耶¶乙未之前次山
有元子乙未之後次山有猗玕子戊¶戌中次山有浪説
悉贈方源庶方源見次山之意<md:KR4c0027_SBCK_007-6b>¶　　别王佐卿序¶
癸卯嵗京兆王契佐卿年四十六河南元結次山年¶四
十五時次山須浪遊呉中佐卿須日去西蜀對酒¶欲别
此情易耶在少年時握手笑别雖逺不恨以天¶下無事
<pb:KR4c0027_WYG_007-8a>
志氣猶壯今與佐卿年近五十又逢戰爭未¶息相去萬
里欲强笑别其可得乎與佐卿去者有清¶河崔異與次
山往者有彭城劉灣相醉相留幾日江¶畔主人鄂州刺
史韋延安令四座作詩命予為序以¶送逺去¶
　　劉侍御月夜讌㑹序<md:KR4c0027_SBCK_007-7a>¶兵興已來十一年矣獲與同志歡醉達旦詠歌取適¶無
一二焉乙巳嵗彭城劉靈源在衡陽逢故人或有¶在者
日昔相㑹第歡逺遊始與諸公待月而笑語竟¶與諸公
<pb:KR4c0027_WYG_007-8b>
愛月而歡醉詠歌夜久賦詩言懐於戲文章¶道喪葢久
矣時之作者煩雜過多歌兒舞女且相喜¶愛系之風雅
誰道是耶諸公嘗欲變時俗之淫靡為¶後生之規範今
夕豈不能道達情性成一時之美乎¶
　　送孟校書往南海序¶
平昌孟雲卿與元次山同州里以辭學相友㡬二十¶年
次山今罷守舂陵雲卿始典校芸閣於戲材業次<md:KR4c0027_SBCK_007-7b>¶山不
如雲卿辭賦次山不如雲卿通和次山不如雲¶卿在次
<pb:KR4c0027_WYG_007-9a>
山又詡然求進者也誰言時命吾欲聴之次¶山今且未
老雲卿少次山六七嵗雲卿名聲滿天下¶知巳在朝廷
及次山之年雲卿何事不可至勿隨長¶風乗興蹈海勿
愛羅浮往而不歸南海幕府有樂安¶任鴻與次山最舊
請任公為次山一白府主趣資裝¶雲卿使北歸慎勿令
徘徊海上諸公第醉歌送之¶
　　送譚山人歸雲陽序¶
吾於九疑之下賞愛泉石今㡬三年能扁舟數千里¶來
<pb:KR4c0027_WYG_007-9b>
遊者獨雲陽譚子譚子文學隠名山野隠身雲陽<md:KR4c0027_SBCK_007-8a>¶之阿
世如君何牧犢愛雲陽之宰峻公不出南岳三¶十年今
得雲陽一峯譚子又在焉彼真可家之者耶¶子去為吾
謀於牧犢近峻公有泉石老樹夀藤¶縈垂水可灌田一
夫火可燒種菽果近泉可為十數¶間茅舍所詣纔通小
船則吾往而家矣此邦舜祠之竒¶怪陽華之殊異潓泉
之勝絶見峻公與牧犢一二説¶之松竹滿庭水石滿堂
石魚負樽鳬舫運觴醉送譚¶子歸于雲陽漫叟元次山
<pb:KR4c0027_WYG_007-10a>
序¶
　　别崔曼序¶
漫叟年將五十與時世不合垂三十年愛惡之聲紛<md:KR4c0027_SBCK_007-8b>¶紛
人間博陵崔曼惑叟所為遊而辨之數月未去㑹¶潭州
都督張正言薦曼為屬邑長將行叟謂曰叟異¶時乃山
林一病民耳宜不相㒺行矣勿惑吾子有才¶業且明辯
又方年少必能樹勲庸垂名聲若求先達¶賢異能相扙
拭正在張公張公往年在西城王人能¶用其一言遂開
<pb:KR4c0027_WYG_007-10b>
城千里威震絶域張公往在淮南逡¶巡指麾萬夫風従
遭逢猜疑弛而不為今海内兵革¶未息張公必為時用
吾子勉之所相規者所宜緩步¶富貴従容謀畫少節酒
平氣槩耳¶
　　送王及之容州序<md:KR4c0027_SBCK_007-9a>¶乾元中漫叟浪家于瀼溪之濵以耕釣自全而巳九¶江
之人未相喜愛其意似懼叟衣食之不足耳叟亦¶不促
促而従之有王及者異夫鄉人焉以文學相求¶不以羇
<pb:KR4c0027_WYG_007-11a>
旅見懼以相安為意不以可否自擇及於叟¶也如是之
多叟在春陵及能相従遊嵗餘而去將行¶規之曰叟愛
及者也無惑叟言及方壯可强藝業勿¶以遊方為意人
生若不能師表朝廷即當老死山谷¶彼區區於財貨之
末局局於權勢之門縦得鍾鼎亦¶胡顔受納行矣自愛
耿容州歡於叟者及到容州為¶叟謝主人聞幕府野次
久矣正宜收擇謀夫引信才<md:KR4c0027_SBCK_007-9b>¶士有如及也能収引乎二
三子賦送逺之什以系此¶云
<pb:KR4c0027_WYG_007-11b>
　　問進士(永泰二年/通州問)¶
　　　第一¶
問天下興兵今十二年矣殺傷勞辱人似未厭控强¶兵
據要害者外以奉王命為辭内實理車甲招賔客¶樹爪
牙國家亦因其所利大者王而相之亞者公侯¶尚不滿
望今欲散其士卒使歸鄉里收其器械納之¶王府隨其
才分與之禄位欲臨之以威武則力未能¶制欲責之以
辭譲則其心未喻若捨而不問則未覩<md:KR4c0027_SBCK_007-10a>¶太平秀才通明
<pb:KR4c0027_WYG_007-12a>
古今才識傑異天下之兵須解蒼生¶須致仁夀其策安
出子其昌言¶
　　　第二¶
問往年天下太平仕者非累資序積勞考二十許年¶不
離一尉至于入廊廟總樞轄則當時名聲籍甚者¶得至
焉今商賈賤類臺隸下品數月之間大者上汗¶卿監小
者下辱州縣至於廊廟不無雜人如専經以¶求進主文
而望達者若不困頓於林野則必悽惶於¶道路今日國
<pb:KR4c0027_WYG_007-12b>
家行何道得九流鑑清作何法得僥倖¶路絶施何令使
人自知恥設何教使賢愚自分<md:KR4c0027_SBCK_007-10b>¶　　　第三¶
問開元天寳之中耕者益力四海之内髙山絶壑耒¶耜
亦滿人家糧儲皆及數嵗太倉委積陳腐不可挍¶量忽
遇凶年穀猶耗盡當今三河膏壤淮泗沃野皆¶荆棘已
老則耕可知太倉空虛省鼠猶餓至于百姓¶朝暮不足
而諸道聚兵百有餘萬遭嵗不稔將何為¶謀今欲勸人
<pb:KR4c0027_WYG_007-13a>
耕種則喪亡之後人自貧苦寒餒不救¶豈有生資今欲
罷兵息戍則又寇盜猶在尚須防遏¶使國家用何策得
人安俗阜不戰無兵用何謀使縦¶遇凶年亦無灾患<md:KR4c0027_SBCK_007-11a>¶　　　第四¶
問往年粟一斛估錢四百猶貴近年粟一斛估錢五¶百
尚賤往年帛一匹估錢五百猶貴近年帛一匹估¶錢二
千尚賤今耕夫未盡織婦猶在何故往年耕織¶計時量
力勞苦忘倦求免寒餒何故今日甘心寒餒¶惰遊而巳
<pb:KR4c0027_WYG_007-13b>
於戲曩時粟帛至賤衣食至易今日粟帛¶至貴衣食至
難而人心勤惰如此其何故也試一商¶之欲聞其説¶
　　　第五¶
問古人識貴精通學重兼博不有激發何以相求三<md:KR4c0027_SBCK_007-11b>¶禮
何篇可刪三傳何者可廢墨氏非樂其禮何以儒¶家委
命此言當乎彼天女天孫不知何物彼日兄月¶姊弟妹
是誰駔儈與傖奴寧分一純將二精何説孤¶竹之君何
姓新城老婦何名棘竹出自何方毒銅産¶於何國何鄉
<pb:KR4c0027_WYG_007-14a>
無水可飲何地臥氷而温何人恩信過¶于田横何人壯
勇等於闗侯何人鑿坏而遁何人終¶日掃門無淺近之
不為悉説¶
　
　
　
　
　
<pb:KR4c0027_WYG_007-14b>
　
　
　
　
　
　
　
　次山集巻七

<pb:KR4c0027_WYG_008-1a>
欽定四庫全書
　次山
