# -*- mode: mandoku-view; -*-
#+TITLE: 唐元次山文集
#+DATE: 2015-09-11 08:04:48.098915
#+PROPERTY: ID KR4c0027
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0186-010唐元次山文集-卷第十.
<pb:KR4c0027_SBCK_010-1a>¶
唐元次山文集卷第十¶
　　爲董江夏自陳表¶
臣某言月日勑使某官某乙至賜臣制書示臣云云¶
伏見詔㫖感深驚懼臣豈草木不知天心頃者潼闗¶
失守皇輿不安四方之人無𫠦繫命及永王承制出¶
鎮荆南婦人童子忻奉王教意其然者人未離心臣¶
謂此時可奮臣節王&KR0004;見臣謂臣可任遂授臣江夏¶
郡太守近日王以冦盗侵偪總兵東下旁牒郡縣皆¶
言巡撫今諸道節度以爲王不奉詔兵臨郡縣疑王¶
之議聞扵朝廷臣則王𫠦授官有兵防禦鄰郡並邑¶
<pb:KR4c0027_SBCK_010-1b>¶
疑臣順王旬日之間致身無地臣本受王之命為王¶
奉詔王𫠦授臣之官為臣許&KR0038;忠正之分臣實未𧇊¶
蒼黄之中死㡬無𫠦不圗今日得逹聖聴今臣年六¶
十老母在堂縦未䏻奉義&KR0162;生則豈忍兩忘忠孝臣¶
少以文學為諸生𫠦多中年自頥逸在山澤聖明無¶
事甘為外臣無何以鄙僻之故反為人知遂汚官次¶
以至今日臣又頃年貶謫罪未昭洗今𫠦授官復越¶
班秩罷歸待罪是臣之分今陛下以王室艱難&KR0009;臣¶
方面亦已忘身許&KR0038;誓扵皇天伏惟陛下念臣懇至¶
謹因勑使某官奉表以聞臣某云云謹言¶
<pb:KR4c0027_SBCK_010-2a>¶
　　辭監察御史表(上元元年進)¶
臣某言臣伏奉某月日勑除臣監察御史裏行依前¶
充山南東道節度叅謀忽承天澤不勝慶喜&KR0018;荷恩¶
任伏增憂懼臣在至徳元年舉家逃難生㡬扵死出¶
自賊庭逺如海濵敢望冠冕陛下過聴疑臣有才謀¶
可用謂臣以忠正可嘉枉以公詔徴臣延問當時之¶
事言未可&KR0145;榮寵已殊事未可行授任過次其時以¶
康元狡逆陛下憂勞臣亦不辭疲駑奉宣聖㫖招集¶
士卒師旅未成又逢張瑾姦凶再驚江漢臣恐陛下¶
憂無制變遂曾表請用兵陛下嘉臣懇愚頻降恩詔¶
<pb:KR4c0027_SBCK_010-2b>¶
聖私殊甚特加超擢至今臣自布衣未踰數月官沗¶
風憲任兼戎旅今不勞兵革凶竪伏辜臣不可終以¶
無䏻苟安非望自姦臣逆命扵今六年愧無才䏻苟¶
求祿位分符佩印不知慙羞戮辱及之死將不悔陛¶
下忍而從者其可勝言臣才弱識下非智無謀循涯¶
顧分實自知耻臣老母多病又無弟兄漂流殊郷孤¶
弱相養伏願陛下矜臣愚鈍不合齒扵朝列念臣老¶
母令臣得以奉養則聖朝無辱官之士山澤有純孝¶
之臣不任悃&KR0323;之至謹遣某官奉表陳請以聞臣云¶
云謹言¶
<pb:KR4c0027_SBCK_010-3a>¶
　　為吕荆南謝病表¶
臣某言臣自去秋疾疹以至今日轉加羸弱庶事不¶
理某月日附某官口奏請替某月日又進狀陳情未¶
蒙允許伏増憂懼陛下應以臣乆曾驅策未忍替臣¶
臣實憂陛下方隅切湏鎮守臣不䏻起止四十餘日¶
艱虞之際實慮變生今淮西敗散唐鄧危急在臣病¶
癈豈敢偷安伏望天恩即與臣替儻餘生尚在得至¶
闕庭犬馬之心死生願畢不勝懇欵之至謹遣某官¶
奉表陳乞以聞云云¶
　　請節度使表(寳應元年進)¶
<pb:KR4c0027_SBCK_010-3b>¶
臣某言臣自以愚弱無堪逺跡江湖全身之外無𫠦¶
兾望陛下過聴徴臣顧問今臣起家數月之内官忝¶
臺省爾来三&KR0010;無益効用愧耻之甚在臣無踰臣竊¶
以荆南是&KR0038;家安危之地伏願陛下不輕易任人陛¶
下若獨任武臣則州縣不理若獨任文吏則戎事多¶
闕自兵興巳来今八年矣使戰争未息百姓勞弊多¶
因任使不當致使敗亡伏惟陛下審擇重臣即日鎮¶
撫全陛下上㳺之地救愚臣不逮之急謹遣某官奉¶
表以聞¶
　　乞免官歸養表¶
<pb:KR4c0027_SBCK_010-4a>¶
臣某言臣以為才不稱任位過其量不自知分禍辱¶
皆及臣才不如人量實&KR0310;僻踰越秩次沗辱衣冠人¶
亦有慙臣自知愧臣少以愚弱不願為吏書學自業¶
老扵儒家今迹在軍中日預戎事此過臣才分近扵¶
禍辱者矣臣常恐荒浪失扵禮法自逸山澤預扵生¶
𩔖今&KR0126;汚臺省紊亂時憲此過臣才分近扵禍辱者¶
矣伏惟陛下察臣才分不令亂官則貪冐苟進之徒¶
自臣知耻陛下若官不失人則天下自理故曰天下¶
理亂繫之官人臣以為官人之難無敢易者陛下焉¶
可易扵臣㢤臣無兄弟老母乆病𫠦願免官奉養生¶
<pb:KR4c0027_SBCK_010-4b>¶
死願足上不敢汚陛下朝列是臣之忠下不欲貽老¶
母憂懼是臣之孝願全忠孝扵今日免禍辱扵將来¶
伏惟陛下許臣免官許臣奉飬在臣慶幸無以比喻¶
謹遣某官奉表陳請以聞云云¶
　　謝上表(廣徳二年道州進)¶
臣某言去年九月勑授道州刺史屬西戎侵軼至十¶
二月臣始扵鄂州授勑牒即日赴任臣州先&KR0013;西原¶
賊屠䧟節度使巳差官攝刺史兼又聞奏臣在道路¶
待恩命者三月臣以五月二十二日到州上訖耆老¶
見臣俯伏而泣官吏見臣以無菜色城池井邑但生¶
<pb:KR4c0027_SBCK_010-5a>¶
荒草登髙極望不見人煙嶺南數州與臣接近餘冦¶
蟻聚尚未歸降臣見招輯流亡率勸貧弱保守城邑¶
畲種山林兾望秋後少可全活臣愚以為今日刺史¶
若無武略以制暴亂若無文才以救疲弊若不清㢘¶
以身率下若不變通以救時湏一州之人不叛則亂¶
將作矣豈止一州者乎臣料今日州縣堪征稅者無¶
㡬巳破敗者實多百姓戀墳墓者蓋少思流亡者乃¶
衆則刺史宜精選(御/名)擇以委任之固不可拘限官次¶
得之貨賄出之權門者也凡授刺史特望陛下一年¶
問其流亡歸復㡬何田疇墾闢㡬何二年問畜養比¶
<pb:KR4c0027_SBCK_010-5b>¶
&KR0004;年㡬倍可稅比&KR0004;年㡬倍三年計其功過必行賞¶
罰則人皆不敢兾望僥倖苟有𫠦求臣實孱弱辱陛¶
下符節陛下必當(御/名)擇臣固宜廢歸山野供給井稅¶
臣不任懇欵之至謹遣某官奉表陳謝以聞¶
　　再謝上表(永樂二年進)¶
臣某言某伏奉某月日勑再授臣道州刺史以某月¶
日到州上訖臣前日在官雖百姓不至流亡而歸復¶
者十無一二雖冦盗不犯邉鄙而不䏻兵救鄰州雖¶
賦歛僅䏻供給而有司不無罪狀雖人吏似&KR0025;教令¶
而風俗未䏻移易臣又多病不無假故水旱灾沴毎¶
<pb:KR4c0027_SBCK_010-6a>¶
嵗不兔疾疫死傷臣州&KR0057;甚以臣自訟合抵刑憲聖¶
朝寛貸猶宜奪官陛下過聴重有授任伏恐守㢘譲¶
者以臣為苟安禄位抱公直者以臣為内懐私僻有¶
材識者辱臣扵臺𨽻之下用刑法者罪臣扵程式之¶
中臣𫠦以不敢即日辭免待陛下按驗虚實然後歸¶
罪有司今四方兵革未寧賦歛未息百姓流亡轉甚¶
官吏侵尅日多實不合使凶庸貪猥之徒凢弱下愚¶
之𩔖以貨賂權𫝑而為州縣長官伏望陛下特加察¶
問舉其功過必行賞罰以安蒼生誰不自私臣實不¶
敢𫠦言狂直朝夕待罪不任懇&KR0323;之至謹遣某官奉¶
<pb:KR4c0027_SBCK_010-6b>¶
表陳謝¶
　　廣徳二年賀赦表¶
臣某言伏奉某月日赦宣示百姓訖伏惟陛下以慈¶
恵馭兆庶以謙譲化天下凢𫠦赦宥皆允人望凡𫠦¶
敦勸皆合大經生識之𩔖不勝大幸臣方領陛下州¶
縣守陛下符節不得稱慶下位蹈舞闕庭不任歡戀¶
之至¶
　　永泰元年賀赦表¶
臣某言某月日恩赦至州宣示百姓訖百姓貧弱者¶
多勞苦日乆忽蒙恵澤更相喜賀歡呼忭躍不自禁¶
<pb:KR4c0027_SBCK_010-7a>¶
止伏惟陛下増脩典禮弘正紀度勞謙慈恵與人更¶
新此實興王之盛烈明主之至徳戴履天地誰不慶¶
幸臣方守州縣不得蹈舞闕庭無任歡忻之至¶
　　請省官狀(乾元三年/上來大夫)唐鄧等州縣官¶
　右方城縣&KR0108;萬餘戸今二百戸已下其南陽向城¶
　等縣更破碎扵方城每縣正員官及攝官共有六¶
　十人¶
以前件如前自經逆亂州縣殘破唐鄧兩州實為&KR0057;¶
甚荒草千里是其疆畎萬室空虚是其井邑亂骨相¶
枕是其百姓孤老寡弱是其遺人哀而恤之尚恐寃¶
<pb:KR4c0027_SBCK_010-7b>¶
怨肆其侵暴實恐流亡今賊冦慿凌鎮兵資其給飬¶
今河路阻絶郵驛在其供承若不觸事救之無以勞¶
勉其苦爲之計者在先省官其方城湖陽等縣正官¶
及攝官并戸口多少具狀如前毎縣伏望量留令并¶
佐官一人餘並望勒停謹錄狀上¶
　　請給將士父母粮狀(上元元年/上來大夫)¶
　當軍將二千人父随子者四人母随子者二十八¶
　人¶
以前件如前將士父母等皆因䘮亂不知𫠦歸在扵¶
軍中爲日亦乆夫孝而仁者可與言忠信而忠信者¶
<pb:KR4c0027_SBCK_010-8a>¶
可以全義勇豈有責其忠信使之義勇而不勸之孝¶
&KR0268;恤以仁恵今軍中有父母者皆共分衣食先其父¶
母寒餒日甚未甞有辭其將士父母等伏望各量事¶
給其衣食則義有𫠦存恩有𫠦及俾人感勸實在扵¶
此謹錄狀上¶
　　請收飬孤弱狀(上元元年/上來大夫)¶
當軍孤弱小兒都七十六人(張季秀等三十九人/無父母周國良等三)¶
(十七人有/父兄在軍)¶
以前件狀如前小兒等無父母者郷&KR0038;淪䧟親戚俱¶
亡誰家可歸傭丐未得有父兄者其父兄自經艱難¶
<pb:KR4c0027_SBCK_010-8b>¶
乆&KR0025;征戌多以忠義遭逢誅賊有遺孤弱子不忍棄¶
之力相恤飬以至今日乞令諸將有孤兒投軍者許¶
收驅使有孤弱子弟者許令存飬當軍小兒先&KR0145;回¶
殘及回易雜利給飬謹錄狀上¶
　　舉吕著作狀(寳應元年奏)¶
　故荆南節度觀察使江陵尹兼御史大夫吕諲姪¶
　男季重¶
　　右見任祕書省著作郎¶
以前件狀吕某立身無私歷官清儉身没之後家無¶
餘財長男㓜小未了家事前件姪質性純厚識理通¶
<pb:KR4c0027_SBCK_010-9a>¶
敏仁孝之性不慙古人自其疾甚不視事向五六十¶
日軍府之事皆季重諮問事無大小處之無情以臣¶
所見季重不獨為賢子弟今時榖湧貴道路多虞漂¶
流異郷無以自給伏望天恩與季重便近州一正員¶
官令其恤飬孤㓜謹錄奏聞伏聴勑㫖¶
　奏免科率狀(廣徳二年奏勑依)¶
當州准勑及租庸等使徴率錢物都計一十三萬¶
六千三百八十八貫八百文¶
　　一十三萬二千四百八十貫九百文嶺南西原¶
　賊未破州已前¶
<pb:KR4c0027_SBCK_010-9b>¶
　　三千九百七貫九百&KR0085;賊退後徴率¶
以前件如前臣自到州見庸租等諸使文牒令徴前¶
件錢物送納臣當州&KR0013;西原賊屠䧟賊停留一月餘¶
日焚燒粮儲屋宅俘掠百姓男女驅殺牛馬老少一¶
州㡬盡賊散後百姓歸復十不存一資産皆無人心¶
嗷嗷未有安者若依諸使期限臣恐坐見亂亡今来¶
未敢徴率伏待進止又嶺南諸州冦盗未盡臣州是¶
嶺北界守捉處多若臣州不安則湖南皆亂伏望天¶
恩自州未破巳前百姓乆&KR0018;租稅及租庸等使𫠦有¶
徴率和市雜物一切放免自州破巳後除正租正庸¶
<pb:KR4c0027_SBCK_010-10a>¶
及准格式合進奉徴納者請據見在戸徴送其餘科¶
率並請放免容其見在百姓産業稍成逃亡歸復似¶
可存活即請依常例處分伏&KR0133;陛下以臣𫠦奏下議¶
有司苟若臣𫠦見愚僻不合時政千亂紀度事渉虚¶
妄忝官尸禄欺上罔下是臣之罪合正典刑謹錄奏¶
聞¶
　　奏免科率等狀(永泰二年奏勑依)¶
　當州奏永泰元年配供上都錢物總一十三萬二¶
　千六百三十三貫三十五文¶
　　四萬一千二十六貫四百八十九文請據見在¶
<pb:KR4c0027_SBCK_010-10b>¶
　　堪差科徴送¶
　　九萬一千六百六貫五百四十六文配率請放¶
　　免¶
以前件如前臣當州前年䧟賊一百餘日百姓&KR0013;焚¶
燒殺掠㡬盡去年又賊逼州界防捍一百餘日賊攻¶
永州䧟邵州臣州獨全者為百姓捍賊今年賊過桂¶
州又團練六七十日丁壯在軍中老弱餽粮餉三年¶
已來人實疲苦臣一州當嶺南三州之界守捉四十¶
餘處嶺南諸州不與賊戰毎年賊動臣州是境上之¶
州若臣州䧟破則湖南為不守之地在扵徴賦稍合¶
<pb:KR4c0027_SBCK_010-11a>¶
優矜今使司配率錢物多扵去年一倍巳上州縣徴¶
納送者多扵去年二分已下申請矜減使司未許伏¶
望陛下以臣𫠦奏令有司𩔖㑹諸&KR0052;賊䧟州㨿合差¶
科户臣當州每年除正租正庸外更合配率㡬錢庶¶
免使司随時加减庶免百姓每&KR0010;不安其今年䡖貨¶
及年支米等臣請准狀處分謹錄奏聞¶
　　論舜廟狀(永泰二年奏勑依)¶
右謹按地圗舜陵在九疑之山舜廟在太陽之溪舜¶
陵古老以失太陽溪今不知處秦漢巳来置廟山下¶
年代寖逺祠宇不存每有詔書令州縣致𥙊奠酹荒¶
<pb:KR4c0027_SBCK_010-11b>¶
野恭命而巳豈有盛徳大業百王師表殁扵荒裔陵¶
廟皆無臣謹遵舊制扵州西山上已立廟訖特乞天¶
恩許蠲免近廟一兩家令嵗時拂灑示為恒式豈獨¶
表聖人至徳及扵萬代實欲彰陛下玄澤及扵無窮¶
謹録奏聞¶
　　舉處士張季秀狀(永泰二年奏勑依)¶
臣州僻在嶺隅其實邉裔土風貪扵貨賄舊俗多習¶
史事獨季秀䏻介直自全退守㢘譲文學為業不求¶
人知寒餒切身彌更守分貴其𫠦尚願老山林臣切¶
以兵興巳来人皆趋競苟利分寸不愧其心則如季¶
<pb:KR4c0027_SBCK_010-12a>¶
秀者不可不加褒異臣特望天恩令州縣&KR0145;其穏便¶
與造草舍十數間給水田一兩頃免其當戸徭役令¶
得保遂其志此實聖朝旌退譲之道亦為士庶識㢘¶
耻之方謹錄奏聞¶
<pb:KR4c0027_SBCK_010-12b>¶
¶
唐元次山文集卷第十¶
