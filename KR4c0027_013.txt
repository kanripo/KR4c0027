# -*- mode: mandoku-view -*-
#+TITLE: 次山集
#+DATE: 2015-09-23 10:17:55
#+PROPERTY: JUAN 13

¶
　　劉侍御月夜讌㑹序<md:KR4c0027_SBCK_007-7a>¶兵興已來十一年矣獲與同志歡醉達旦詠歌取適¶無
一二焉乙巳嵗彭城劉靈源在衡陽逢故人或有¶在者
日昔相㑹第歡逺遊始與諸公待月而笑語竟¶與諸公
<pb:KR4c0027_WYG_007-8b>
愛月而歡醉詠歌夜久賦詩言懐於戲文章¶道喪葢久
矣時之作者煩雜過多歌兒舞女且相喜¶愛系之風雅
誰道是耶諸公嘗欲變時俗之淫靡為¶後生之規範今
夕豈不能道達情性成一時之美乎¶
　　送孟校書往南海序¶
平昌孟雲卿與元次山同州里以辭學相友㡬二十¶年
次山今罷守舂陵雲卿始典校芸閣於戲材業次<md:KR4c0027_SBCK_007-7b>¶山不
如雲卿辭賦次山不如雲卿通和次山不如雲¶卿在次
<pb:KR4c0027_WYG_007-9a>
山又詡然求進者也誰言時命吾欲聴之次¶山今且未
老雲卿少次山六七嵗雲卿名聲滿天下¶知巳在朝廷
及次山之年雲卿何事不可至勿隨長¶風乗興蹈海勿
愛羅浮往而不歸南海幕府有樂安¶任鴻與次山最舊
請任公為次山一白府主趣資裝¶雲卿使北歸慎勿令
徘徊海上諸公第醉歌送之¶
　　送譚山人歸雲陽序¶
吾於九疑之下賞愛泉石今㡬三年能扁舟數千里¶來
<pb:KR4c0027_WYG_007-9b>
遊者獨雲陽譚子譚子文學隠名山野隠身雲陽<md:KR4c0027_SBCK_007-8a>¶之阿
世如君何牧犢愛雲陽之宰峻公不出南岳三¶十年今
得雲陽一峯譚子又在焉彼真可家之者耶¶子去為吾
謀於牧犢近峻公有泉石老樹夀藤¶縈垂水可灌田一
夫火可燒種菽果近泉可為十數¶間茅舍所詣纔通小
船則吾往而家矣此邦舜祠之竒¶怪陽華之殊異潓泉
之勝絶見峻公與牧犢一二説¶之松竹滿庭水石滿堂
石魚負樽鳬舫運觴醉送譚¶子歸于雲陽漫叟元次山
<pb:KR4c0027_WYG_007-10a>
序¶
　　别崔曼序¶
漫叟年將五十與時世不合垂三十年愛惡之聲紛<md:KR4c0027_SBCK_007-8b>¶紛
人間博陵崔曼惑叟所為遊而辨之數月未去㑹¶潭州
都督張正言薦曼為屬邑長將行叟謂曰叟異¶時乃山
林一病民耳宜不相㒺行矣勿惑吾子有才¶業且明辯
又方年少必能樹勲庸垂名聲若求先達¶賢異能相扙
拭正在張公張公往年在西城王人能¶用其一言遂開
<pb:KR4c0027_WYG_007-10b>
城千里威震絶域張公往在淮南逡¶巡指麾萬夫風従
遭逢猜疑弛而不為今海内兵革¶未息張公必為時用
吾子勉之所相規者所宜緩步¶富貴従容謀畫少節酒
平氣槩耳¶
　　送王及之容州序<md:KR4c0027_SBCK_007-9a>¶乾元中漫叟浪家于瀼溪之濵以耕釣自全而巳九¶江
之人未相喜愛其意似懼叟衣食之不足耳叟亦¶不促
促而従之有王及者異夫鄉人焉以文學相求¶不以羇
<pb:KR4c0027_WYG_007-11a>
旅見懼以相安為意不以可否自擇及於叟¶也如是之
多叟在春陵及能相従遊嵗餘而去將行¶規之曰叟愛
及者也無惑叟言及方壯可强藝業勿¶以遊方為意人
生若不能師表朝廷即當老死山谷¶彼區區於財貨之
末局局於權勢之門縦得鍾鼎亦¶胡顔受納行矣自愛
耿容州歡於叟者及到容州為¶叟謝主人聞幕府野次
久矣正宜收擇謀夫引信才<md:KR4c0027_SBCK_007-9b>¶士有如及也能収引乎二
三子賦送逺之什以系此¶云
<pb:KR4c0027_WYG_007-11b>
　　問進士(永泰二年/通州問)¶
　　　第一¶
問天下興兵今十二年矣殺傷勞辱人似未厭控强¶兵
據要害者外以奉王命為辭内實理車甲招賔客¶樹爪
牙國家亦因其所利大者王而相之亞者公侯¶尚不滿
望今欲散其士卒使歸鄉里收其器械納之¶王府隨其
才分與之禄位欲臨之以威武則力未能¶制欲責之以
辭譲則其心未喻若捨而不問則未覩<md:KR4c0027_SBCK_007-10a>¶太平秀才通明
<pb:KR4c0027_WYG_007-12a>
古今才識傑異天下之兵須解蒼生¶須致仁夀其策安
出子其昌言¶
　　　第二¶
問往年天下太平仕者非累資序積勞考二十許年¶不
離一尉至于入廊廟總樞轄則當時名聲籍甚者¶得至
焉今商賈賤類臺隸下品數月之間大者上汗¶卿監小
者下辱州縣至於廊廟不無雜人如専經以¶求進主文
而望達者若不困頓於林野則必悽惶於¶道路今日國
<pb:KR4c0027_WYG_007-12b>
家行何道得九流鑑清作何法得僥倖¶路絶施何令使
人自知恥設何教使賢愚自分<md:KR4c0027_SBCK_007-10b>¶　　　第三¶
問開元天寳之中耕者益力四海之内髙山絶壑耒¶耜
亦滿人家糧儲皆及數嵗太倉委積陳腐不可挍¶量忽
遇凶年穀猶耗盡當今三河膏壤淮泗沃野皆¶荆棘已
老則耕可知太倉空虛省鼠猶餓至于百姓¶朝暮不足
而諸道聚兵百有餘萬遭嵗不稔將何為¶謀今欲勸人
<pb:KR4c0027_WYG_007-13a>
耕種則喪亡之後人自貧苦寒餒不救¶豈有生資今欲
罷兵息戍則又寇盜猶在尚須防遏¶使國家用何策得
人安俗阜不戰無兵用何謀使縦¶遇凶年亦無灾患<md:KR4c0027_SBCK_007-11a>¶　　　第四¶
問往年粟一斛估錢四百猶貴近年粟一斛估錢五¶百
尚賤往年帛一匹估錢五百猶貴近年帛一匹估¶錢二
千尚賤今耕夫未盡織婦猶在何故往年耕織¶計時量
力勞苦忘倦求免寒餒何故今日甘心寒餒¶惰遊而巳
<pb:KR4c0027_WYG_007-13b>
於戲曩時粟帛至賤衣食至易今日粟帛¶至貴衣食至
難而人心勤惰如此其何故也試一商¶之欲聞其説¶
　　　第五¶
問古人識貴精通學重兼博不有激發何以相求三<md:KR4c0027_SBCK_007-11b>¶禮
何篇可刪三傳何者可廢墨氏非樂其禮何以儒¶家委
命此言當乎彼天女天孫不知何物彼日兄月¶姊弟妹
是誰駔儈與傖奴寧分一純將二精何説孤¶竹之君何
姓新城老婦何名棘竹出自何方毒銅産¶於何國何鄉
<pb:KR4c0027_WYG_007-14a>
無水可飲何地臥氷而温何人恩信過¶于田横何人壯
勇等於闗侯何人鑿坏而遁何人終¶日掃門無淺近之
不為悉説¶
　
　
　
　
　
<pb:KR4c0027_WYG_007-14b>
　
　
　
　
　
　
　
　次山集巻七

<pb:KR4c0027_WYG_008-1a>
欽定四庫全書
　次山集卷八
　¶　<md:KR4c0027_SBCK_008-1a>¶　　　　　　　　　　　唐　元結　撰¶
　　時議三篇(有表/)¶
臣某言臣自以昏庸無堪逸浪江海陛下忽降公詔¶逺
徵愚臣陛下豈不以凶逆未除盜賊屢起百姓勞¶苦力
用不足將社稷大計與天下圖之者乎荒野賤¶臣始見
軒陛又拘限忌諱不能悉下情以上聞則陛¶下又安用
<pb:KR4c0027_WYG_008-1b>
煩勞車乗招禮賢異臣實不能當君子之¶羞受小人之
辱故編輿皁之説為三篇名曰時議敢¶以上聞抵冐天
威謹伏待罪臣結頓首謹上乾元二¶年九月日前進士
元結表上<md:KR4c0027_SBCK_008-1b>¶　　　時議上篇¶
時之議者或相問曰往年逆亂之兵東窮江海南極¶淮
漢西抵秦塞北盡幽都今趙衞之疆悉為盜有凶¶勇之
徒在四方者㡬百餘萬如屯守二京従衞魁帥¶者不計
<pb:KR4c0027_WYG_008-2a>
當時之兵可謂强矣當時人心已不固矣天¶子獨以數
騎僅至靈武引聚餘弱憑陵强寇頓軍岐¶陽師及渭西
曽不踰時竟摧堅鋭復兩京逃降逆類¶悉收河南州縣
今河北隴隂姦逆尚餘今山谷江湖¶稍多忘命今所在
盜賊屢犯州縣今天下百姓咸轉¶流亡今臨敵將士多
喜奔散今賢士君子不求任使<md:KR4c0027_SBCK_008-2a>¶天子往在靈武至于鳳
翔無今日兵革而能勝敵無¶今日禁制而無亡命無今
日威令而盜賊不起無今¶日財用而百姓不亡無今日
<pb:KR4c0027_WYG_008-2b>
封賞而將士不散無今¶日朝廷而人思任使何哉豈天
子能以弱制强不能¶以强制弱豈天子能以危求安而
忍以未安忘危時¶之議者或相對曰此非難言甚易言
矣天子往年悲¶恨陵廟為凶逆傷汚怨憤上皇忽南幸
巴蜀哀傷宗¶戚多見誅害驚惶聖躬動息無所是以勤
勞不辭親¶撫士卒與人權位信而不疑渴聞忠直過則
喜改如¶此所以能以弱制强以危求安今天子重城深
宮謙<md:KR4c0027_SBCK_008-2b>¶和而居冕旒清晨纓佩而朝太官具味當時而食
<pb:KR4c0027_WYG_008-3a>
太¶常修樂和聲而聴軍國機務㕘詳而進萬姓疾苦時¶
或不聞而廏有良馬宫有美女輿服禮物日月以備¶休
符佳瑞相繼而有朝廷歌頌盛徳大業四方貢賦¶尤異
品物公族姻戚喜符帝恩諧臣戲官怡愉天顔¶而文武
大臣至於公卿庶官皆權位爵賞名實之外¶自已過望
此所以不能以强制弱忍以未安忘危若¶天子能視今
日之安如靈武之危事無大小皆若靈¶武何寇盜强弱
可言當天下日無事矣
<pb:KR4c0027_WYG_008-3b>
　　　時議中篇<md:KR4c0027_SBCK_008-3a>¶時之議者或相謂曰吾聞道路云云説士人共自謀¶曰
昔我奉天子拒凶逆勝敵則家國兩全不勝則家¶國兩
亡所以生死決戰是非極諫今吾屬名位巳重¶財貨已
足爵賞已厚勤勞巳極天下若安吾何苦哉¶天下若不
安吾屬外無仇讐相害内無窮賤相追何¶苦更當鋒刃
以近死乎何苦更忤人主以近禍乎又¶聞之曰嗚呼吾
州里有忠義之者仁信之者方直之¶者今或有病父老
<pb:KR4c0027_WYG_008-4a>
母孤兒寡婦如身能存者力役乞¶丐凍餒不足況於死
者父母妻子人誰哀之又聞曰¶今天下殘破蒼生危急
受賦役者多寡弱貧獨流亡<md:KR4c0027_SBCK_008-3b>¶死生悲憂道路亦極矣天
下若安我等豈無隴畝以¶自處若不安我等不復以忠
義仁信方直死矣縦有¶益於我者安則隨之人且如此
其然何故時之議者¶相對曰今國家非欲其然葢失於
太明太信而然耳¶夫太明則見其内情將蔵内情則㒺
惑生焉㒺上惑¶下能今必信信可必矣故太信焉太信
<pb:KR4c0027_WYG_008-4b>
之中至姦元¶惡卓然而存如此使朝廷遂亡公直天下
遂失忠信¶蒼生遂益寃怨如公直亡矣忠信失矣寃怨
生矣豈¶天子大臣之所喜乎將欲理之能無端由吾屬
議於¶野者又何所及<md:KR4c0027_SBCK_008-4a>¶　　　時議下篇¶
時之議者或相問曰今天子思安蒼生思滅姦逆思¶致
太平方力圖之非不勤勞於今四年而説者異之¶何哉
時之議者或相對曰如天子所思如説者所異¶天子大
<pb:KR4c0027_WYG_008-5a>
臣非不知之凡有制誥皆嘗言及言雖慇懃¶事皆不行
前後再三頗類諧戲今或有仁恤之詔憂¶勤之誥人皆
族立黨語指而議之其由何哉以言而¶不行之故也天
子不知其然以為言雖不行足堪沮¶勸嗚呼沮勸之道
任明審均當而必行也必不行矣¶有言何為自太古以
來致理與化未有言之不行而<md:KR4c0027_SBCK_008-4b>¶能致矣若天子能追行
巳言之令必行將來之法且¶免天下無端雜徭且除天
下隨時弊法且去天下拘¶忌煩令必任天下賢異君子
<pb:KR4c0027_WYG_008-5b>
屏斥天下姦邪小人然¶後推仁信威令與之不惑此帝
王常道何為不及¶
　　管仲論¶
自兵興已來今三年論者多云得如管仲者一人以¶輔
人主當見天下太平矣元子異之曰嗚呼何是言¶之誤
耶彼管仲者人耳正可與議私家畜養之計正¶可以修
鄉里畎澮之事如此仲當少容與焉至如相¶諸侯材量
亦似不足致齊及霸材量極矣使仲見帝<md:KR4c0027_SBCK_008-5a>¶王之道興國
<pb:KR4c0027_WYG_008-6a>
之禮則天子之國不衰諸侯之國不盛¶如曰不然請有
所説仲之相齊及齊彊富則合請其¶君恢復王室節正
諸侯君若惑之則引禍福以喻之¶(如約諸/侯之説)君既聴矣然
後約諸侯曰今王室將卑諸侯¶更彊文王風化殘削向
盡武王疆域割奪無㡬禮樂¶不知其由征伐何因而出
我是故謹疆域勉日夜望¶振兵威可臨列國得與諸侯
㑹盟一旦能新復天子¶之正朔更定天子之封畿上奉
天子復先王之風化¶下令諸侯復先公之制度以為何
<pb:KR4c0027_WYG_008-6b>
如若皆不従我則¶以兵臨於魯魯不敢不従則與魯西
臨宋鄭宋鄭従<md:KR4c0027_SBCK_008-5b>¶則與三國北臨燕衞燕衞従則與諸國
西臨秦晉秦¶晉従則與七國以尺簡約呉楚呉楚従則
天下無不¶従之國然後定約若有果不従者則約従者
曰吾屬¶以禮義尊天子以法度正諸侯使小國不常患
弱大¶國不敢怙彊此誠長世之䇿若天子國亡則諸侯
交¶爭兵戈相臨誰為彊弱則安得世世禮讓相服宗廟¶
血食我是故力勸諸侯尊天子今謀國猶豫宜往問¶之
<pb:KR4c0027_WYG_008-7a>
君不従約則與諸侯率兵伐之分其疆土遷其子¶孫留
百里之地奉其宗社下為諸侯廣子孫之業上¶為天子
除不順之臣何如如此則諸侯誰敢不従然<md:KR4c0027_SBCK_008-6a>¶後定天子
封畿諸侯疆域輿服器玩禮樂法度征賦¶貢輸自齊魯
節正節正既定乃共盟曰有貳約者當¶請命天子廢其
驕凶以立恭順廢其荒惑以立明哲¶敢不聴者伐而分
之如初約制定於是諸侯先各造¶邸於天子之都諸侯
乃相率朝覲已而従天子齋戒¶拜宗廟禮畢天子誓曰
<pb:KR4c0027_WYG_008-7b>
於戲王室之卑久矣予不敢¶望皇天后土之所覆載將
旦暮皁隸於諸侯不可則¶願全肌骨下見先王今諸侯
不忘先王之大徳不忘¶先公之忠烈共力正王室俾子
主先王宗祀子若昏¶荒淫虐不納諫諍失先王法度上
不能奉宗祀下不<md:KR4c0027_SBCK_008-6b>¶能安人民爾諸侯當理爾軍卒修爾
矛㦸約爾列國¶罪予凶惡嗣立明辟予若能日勉孱弱
力遵先王法¶度上奉宗祀下安人民爾諸侯當保爾疆
域安爾人¶民修爾貢賦共予郊祀予有此誓豈云及予
<pb:KR4c0027_WYG_008-8a>
將及來¶世予敢以此誓誓於宗廟予敢以此誓誓於天
地諸¶侯聞天子之誓相率盟曰天子有誓俾我諸侯世
世¶得力扶王室使先王先公徳業永長諸侯其各銘天¶
子之誓傳之後嗣我諸侯重自約曰諸侯有昏惑當¶如
前盟若天子昏惑不嗣虐亂天下諸侯當力共規¶諷諫
諍如甚不可則我諸侯共率禮兵及王之畿復<md:KR4c0027_SBCK_008-7a>¶諫諍如
初又甚不可進禮兵及王之郊終不可進禮¶兵及王之
官兵及王之宫矣當以宗廟之憂咨之當¶以人民之怨
<pb:KR4c0027_WYG_008-8b>
咨之當以天子昔誓咨之當以諸侯昔¶盟咨之以不敢
欺先王先公告之以不敢欺皇天后¶土告之然後如天
子昔誓如諸侯昔盟使管仲能如¶此則周之天子未為
奴矣諸侯之國則未亡矣秦於¶天下未至是矣如曰仲
才及也君不従也仲智及也¶時不可也則仲曽是謀也
乎君不従之也歟仲曽是¶為也乎時之不可也歟况今
日之兵不可以禮義節¶制不可以盟誓禁止如仲之輩
欲何為矣
<pb:KR4c0027_WYG_008-9a>
　　䆿(五計/反)論¶
元子天寳中曽預讌於諫大夫之座酒盡而無以續¶之
大夫歎曰諫議散冗者貧無以繼酒嗟哉元子醉¶中議
之曰大夫頗能用一謀令大夫尊重如侍中威¶權等司
隸何若大夫問謀對曰得䆿婢一人在人主¶左右以䆿
言先諷則可請有所説大夫不聞古有邰¶(湯一/反)侯侯家
得䆿婢寐則䆿言言則侯輒鞭之如是¶一嵗婢䆿如故
侯無如婢何有夷奴每厭勞辱&KR0304;則¶假䆿其言似不怨
<pb:KR4c0027_WYG_008-9b>
而若忠信侯聞問之則曰素有䆿¶病寐中䆿言非所知
也引䆿婢自辨辭説云云侯疑<md:KR4c0027_SBCK_008-8a>¶學婢鞭之不止髠之鉗
之奴䆿愈甚奴於是重窺侯¶意先事䆿説説侯之過警
以禍福侯又無如奴何客¶有知侯禍機因䆿奴之先扣
侯門諫侯以改過免禍¶侯納客為上賔復(方又/反)其奴命
曰䆿良氏子孫世在¶于邰大夫誠能學奴效婢假䆿言
以譏諫人主悔過¶追誤與天下如新大夫見尊重威權
何止侍中司隸¶大夫乃歎曰嗚呼吾謂今之士君子曽
<pb:KR4c0027_WYG_008-10a>
不如邰侯夷¶奴¶
　　丐論¶
天寳戊子中元子遊長安與丐者為友或曰君友丐<md:KR4c0027_SBCK_008-8b>¶者
不太下乎對曰古人鄉無君子則與雲山為友里¶無君
子則與松竹為友坐無君子則與琴酒為友出¶遊於國
見君子則友之丐者今之君子吾恐不得與¶之友也丐
者丐論子能聴乎吾既與丐者相友喻求¶罷丐友相喻
曰子羞吾為丐耶有可羞者亦曽知之¶未也嗚呼於今
<pb:KR4c0027_WYG_008-10b>
之世有丐者丐宗屬於人丐嫁娶於¶人丐名位於人丐
顔色於人甚者則丐權家奴齒以¶售邪妄丐權家婢顔
以容媚惑有自富丐貧自貴丐¶賤於刑丐命命不可得
就死丐時就時丐息至死丐¶全形而終有不可丐者更
有甚者丐家族於僕圉丐<md:KR4c0027_SBCK_008-9a>¶性命於臣妾丐宗廟而不取
丐妻子而無辭有如此¶者不為羞哉吾所以丐人之棄
衣丐人之棄食提&KR1125;¶倚杖在於路傍且欲與天下之人
為同類耳不然則¶無顔容行於人間夫丐衣食貧也以
<pb:KR4c0027_WYG_008-11a>
貧乞丐心不慙¶迹與人同示無異也此君子之道君子
不欲全道耶¶幸不在山林亦宜且&KR1125;杖隨我作丐者之
狀貌學丐¶者之言辭與丐者之相逢使丐者之無恥庶
㡬世始¶能相容吾子無矯然取不容也於戲丐者言語
如斯¶可為丐論以補時規¶
　　漫論(并序/)<md:KR4c0027_SBCK_008-9b>¶　乾元已亥至寳應壬寅䝉時人相誚議曰元次山¶嘗
　漫有所為且漫辭官漫聞議云云因作漫論論¶曰
<pb:KR4c0027_WYG_008-11b>
世有規儉大夫持規之徒來問叟曰公漫然何為對¶曰
漫為何似然對曰漫然規者怒曰人以漫指公者¶是他
家惡公之辭何得翻不惡漫而稱漫為漫何簡¶括漫何
操持漫何是非漫不足準漫不足規漫無所¶用漫無所
施漫焉何效漫焉何師公髮巳白無終惑¶之叟俛首而
謝曰吾不意公之説漫而至於此意如¶所説漫焉足恥
吾當於漫終身不羞著書作論當為<md:KR4c0027_SBCK_008-10a>¶漫流於戲凡流百
氏有定限耶吾自分張獨為漫家¶規簡之徒則奈我何
<pb:KR4c0027_WYG_008-12a>
　　化虎論¶
都昌縣大夫張粲君英將之官與其友賈徳方元次¶山
别且曰吾邑多山澤可致麕鹿為二賢羞賔客何¶如及
到官書與二友曰待我化行旬月使虎為鹿豺¶為麕梟
為鷓鴣蝦蟇為兔將以豐江外庖㕑豈獨與¶徳方次山
之羞賔客也徳方對曰嗚呼兵興嵗久戰¶爭日甚生人
怨痛何時休息君英之化豈及豺虎將¶恐虎窟公城豺
遊公庭梟集公楹羣蛙匝公而鳴敢<md:KR4c0027_SBCK_008-10b>¶以不然之論返化
<pb:KR4c0027_WYG_008-12b>
君英賈徳方報君英化虎之論宜¶豈直望化虎哉次山
請商之君英所謂待吾化豺虎¶然後羞於屬也其意葢
欲待朝廷化小人為君子化¶諂媚為公直化奸逆為忠
信化競進為退讓化刑法¶為典禮化仁義為道徳使天
下之人皆涵純樸豈止¶化虎而羞我哉徳方未量君英
耶次山故編所言為¶化虎之論¶
　　辯惑二篇(有序/)¶
　議者多惑朱公叔第五興先所為故引之作辯惑¶二
<pb:KR4c0027_WYG_008-13a>
　篇以喻惑者其意亦欲將辯惑與時人為勸懼<md:KR4c0027_SBCK_008-11a>¶之方¶
　　　上篇¶
昔南陽朱公叔為冀州刺史百城長吏多懼罪自去¶公
叔不舉法彈理之聴其去官而已惑者曰公叔才¶達者
也茍能威畏茍能逃罪當下自新之令不問前¶時之過
公叔之為也是哉辯者曰嗚呼先王作法令¶葢欲禁貪
邪絶凶暴使人不得茍免是以惡䝉異世¶之誅善及子
孫之賞若法令不行則無以沮勸茍失¶沮勸則賞罰何
<pb:KR4c0027_WYG_008-13b>
為嗚呼先王懼人民自相侵害故官¶人以理之加其爵
禄使其富貴葢為其能理養人民<md:KR4c0027_SBCK_008-11b>¶者也彼乃絶理養之
心以殺奪為務去而不理而曰¶是乎豈有冠冕軒車佩
符持節取先王典禮以為盜¶具將天下法令而為盜資
乎致使金寳千嚢財貨百¶車令彼盜類各為富家公叔
不理奈何咨嗟¶
　　　下篇¶
昔第五興先為詔使舉奏刺史二千石䝉削免者甚¶衆
<pb:KR4c0027_WYG_008-14a>
興先以奉使稱職獲遷官焉惑者曰興先能糾劾¶過惡
直哉使臣遷秩次也宜乎辯者曰夫理人貴久¶其法明
其禁使人知常且長也漢家法不常耶禁不¶長耶何得
興先暴將威令急操刑獄使䝉戮辱者如<md:KR4c0027_SBCK_008-12a>¶斯多乎若漢
家天下法禁皆如冀州四方詔使皆如¶興先則亂生於
令出禍作於遣使誰為惑者聴我商¶之嗚呼畏陷人於
法故先於禁制有抵犯者理而刑¶之示其必常也人始
知懼先王欲人自新故為善者¶賞之俾人勸而無懼然
<pb:KR4c0027_WYG_008-14b>
後乃理所以施賞罰於人民¶令似衣冠不可脱去如此
慇懃乃能措刑殺致太平¶耳故曰賞善而不罰惡則亂
罰惡而不賞善亦亂賞¶罰不行與過差必止若如此漢
家之法在乎興先之¶為是也乎衆人之惑喻乎¶
　　喻友<md:KR4c0027_SBCK_008-12b>¶天寳丁亥中詔徵天下士人有一藝者皆得詣京師¶就
選相國晉公林甫以草野之士猥多恐洩漏當時¶之機
議於朝廷曰舉人多卑賤愚瞶(五拜/反)不識禮度¶恐有&KR0008;
<pb:KR4c0027_WYG_008-15a>
(良士/反)言汙濁聖聴於是奏待制者悉令尚書¶長官考試
御史中丞監之試如常吏(如吏部試/詩賦論䇿)巳而¶布衣之士無
有第者遂表賀人主以為野無遺賢元¶子時在舉中將
東歸鄉人有苦貧賤者欲留長安依¶託時權徘徊相謀
因諭之曰昔世已來共尚丘園潔¶白之士葢為其能外
獨自全不和不就飢寒切之不¶為勞苦自守窮賤甘心
不辭忽天子有命聘之𤣥纁<md:KR4c0027_SBCK_008-13a>¶束帛以先意薦論擁篲以
導道欲有所問如咨師傳¶聴其言則可為規戒考其行
<pb:KR4c0027_WYG_008-15b>
則可為師範用其材則¶可為經濟與之權位乃社稷之
臣君能忘此而欲隨¶逐駑駘入棧&KR0491;中食下廏藖麧(上/侯)
(辨反下/下沒反)為人後騎¶負皁隸受鞭䇿耶人生不方正忠信
以顯榮則介潔¶靜和以終老鄉人於是與元子偕歸於
戲貴不専權¶㒺惑上下賤能守分不茍求取始為君子
因喻鄉人¶得及林甫言意可存編為喻友<md:KR4c0027_SBCK_008-13b>¶　
　次山集巻八¶
<md:KR4c0027_SBCK_009-1a>¶
<pb:KR4c0027_WYG_009-1a>
欽定四庫全書
　次山集巻九¶
　　　　　　　　　　　　　唐　元結　撰
　　元魯縣墓表¶
天寶十三載元子從兄前魯縣大夫徳秀卒元子哭¶之
哀門人叔盈問曰夫子哭從兄也哀不亦過乎禮¶歟對
曰汝知禮之過而不知情之至叔盈退謂其徒¶曰夫子
之哭元大夫也兼師友之分亦過矣元子聞¶之召叔盈
<pb:KR4c0027_WYG_009-1b>
謂曰吾誠哀過汝所云也元大夫弱無所¶固壯無所専
老無所存死無所餘此非人情人情所¶耽溺喜愛似可
惡者大夫無之如戒如懼如憎如惡¶此其無情此非有
心士君子知焉不知也吾今之哀<md:KR4c0027_SBCK_009-1b>¶汝知之焉而不知也
嗚呼元大夫生六十餘年而卒¶未嘗識婦人而視錦繡
不頌之何以戒荒淫侈靡之¶徒也哉未嘗求足而言利
茍辭而便色不頌之何以¶戒貪猥佞媚之徒也哉未嘗
主十畝之地十尺之舍¶十嵗之童不頌之何以戒占田
<pb:KR4c0027_WYG_009-2a>
千夫室宇千柱家童¶百指之徒也哉未嘗皁布帛而衣
具五味而食不頌¶之何以戒綺紈梁肉之徒也哉於戲
吾以元大夫徳¶行遺來世清獨君子方直之士也歟¶
　　哀丘表¶
乾元庚子元子理兵于有泌之南泌南至徳丁酉為<md:KR4c0027_SBCK_009-2a>¶陷
邑乾元已亥為境上殺傷勞苦言可極耶街郭亂¶骨如
古屠肆於是收而藏之命曰哀丘或曰次山之¶命哀丘
也哀生人將盡而亂骨不藏者乎哀壯勇已¶死而名跡
<pb:KR4c0027_WYG_009-2b>
不顯者乎對曰非也吾哀凡人不能絶貪¶争毒亂之心
守正和仁讓之分至令吾有哀丘之怨¶歟¶
　　左黄州表¶
乾元已亥贊善大夫左振出為黄州刺史下車黄人¶歌
曰我欲逃鄉里我欲去墳墓左公今既來誰忍棄¶之去
於戲天下兵興今七年矣河淮之北千里荒草<md:KR4c0027_SBCK_009-2b>¶自闗已
東海濵之南屯兵百萬不勝征稅豈獨黄人¶能使其人
忍不去者誰曰不可頌乎後一嵗黄人又¶歌曰吾鄉有
<pb:KR4c0027_WYG_009-3a>
鬼巫惑人人不知天子正尊信左公能¶殺之於戲近年
以來以陰陽變怪將鬼神之道罔上¶惑下得尊重於當
時者日見斯人黄之巫女亦以妖¶妄得䝉恩澤朝廷不
敢問州縣惟其意公忿而殺之¶則彼可誅戮豈獨巫女
如左公者誰曰不可頌乎居¶三年遷侍御史判金州刺
史將去黄黄人多去思故¶為黄人作表如左氏世系左
公厯官及黄之門生故¶吏與女巫事則南陽左公能悉
記之<md:KR4c0027_SBCK_009-3a>¶
<pb:KR4c0027_WYG_009-3b>
　　吕公表¶
上元二年置南都於荆州為江陵府使舊相東平吕¶公
為江陵尹兼御史大夫分峽中湖南及武陵澧陽¶巴陵
凡一十七州為荆南節度觀察使公理荆南三¶年年五
十一薨於官嗚呼使公年壽之不將也天其¶未厭兵革
不愛蒼生歟公明不盡人之私惠不取人¶之愛威不致
人之懼令不求人之犯正不刑人之僻¶直不指人之恥
故名不異俗跡不矯時内含端明外¶與常規其大雅君
<pb:KR4c0027_WYG_009-4a>
子全于終始者耶公所以進退其¶身人不知其道公所
以再在台衡人不知其徳頌元<md:KR4c0027_SBCK_009-3b>¶化者誰預頌乎於戲公
將用於人而不見其用人將¶得於公而公忘其所得乎
結等迹參名業嘗在幕下¶將紀盛徳示於來世故刻金
石留於此邦¶
　　惠公禪居表¶
沂樊水二百餘里有湧溪入溪八九里有蛇山之陽¶是
惠公禪居禪師以無情待人之有情以有為全已¶之無
<pb:KR4c0027_WYG_009-4b>
欲各因其性分莫不與善知人困窮喻使耕織¶因人災
患勸守仁信故閭里相化恥為弋釣日勤種¶植不五六
年沮澤有溝塍荒臯有阡陌桑果竹園如¶伊洛間所以
愛禪師者無全行無全道豈能及此鄉<md:KR4c0027_SBCK_009-4a>¶人欲増修塔廟
託禪師以求福禪師亦隨人之意而¶制造焉直門臨溪
廣堂背山庭列雙臺修廊夏寒松¶竹蒼蒼周流清泉岑
嶺複抱衆山回旋斯亦曠絶之¶殊境矣吾以所疑咨於
禪師禪師曰我恐人忘善以¶事誘人及人將善固不以
<pb:KR4c0027_WYG_009-5a>
事為累吾以所惑咨於禪¶師禪師曰公若以惑相問我
亦惑於問焉公若無惑¶我復何對於戲吾漫浪者也焉
能盡禪師之意乎縣¶大夫孟彦深王文淵識名顯當世
必能盡禪師之意¶故命之作贊贊曰¶
聖者忘跡達人化心惠公之妙無得而尋如山出雲<md:KR4c0027_SBCK_009-4b>¶如
水涵月惠公得之演用不竭無情之化可洽羣黎¶將引
天下同於湧溪¶
　　夏侯岳州表
<pb:KR4c0027_WYG_009-5b>
癸夘嵗岳州刺史夏侯公殁于私家門人弟子愛思¶不
忘願旌遺徳將顯來世㑹予詔許優閒家于樊上¶故為
公作表庚子中公鎮岳州予時為尚書郎在荆¶南幕府
嘗因亷問到公之州其時天下兵興已六七¶年矣人
疲州小比太平時力役百倍公能清正寛¶恕靜以理之
故其人安和而服說為當時法則及公¶罷歸州里公家
與吾相鄰見公在州里與山野童孺<md:KR4c0027_SBCK_009-5a>¶與當道辭色均若
語是非得喪語夭夀哀樂戀意澹¶然吾是知道勝於内
<pb:KR4c0027_WYG_009-6a>
者物莫能撓徳充於外者事不¶能¶誘公之所至其獨有
乎於戲公既夀而貴保家全¶歸於今之世誰不榮羨於
公之世嗣與公官則本縣大夫李公狀著之矣¶
　　舜祠表¶
有唐乙已嵗使持節道州諸軍事守道州刺史元結¶以
虞舜葬於蒼梧之九疑之山在我封内是故申明¶前詔
立祠于州西之山南已而刻石為表於戲孔氏¶作虞書
明大舜徳及生人之至則大舜於生人宜以<md:KR4c0027_SBCK_009-5b>¶類乎天地
<pb:KR4c0027_WYG_009-6b>
生人奉大舜宜萬世而不厭考大舜南巡¶之年時巳一
百一十二嵗矣自中國至蒼梧亦㡬有¶萬里蒼梧山谷
深險可懼帝竟入而不回至今山下¶之人不知帝居之
宫帝葬之陵嗚呼在有虞氏之世¶人民可奪其君耶人
民於大舜能忘而不思耶何為¶來而不歸何故死於空
山吾實惑而作表來者遊於¶此邦登乎九疑誰能不惑
也歟¶
　　崔潭州表
<pb:KR4c0027_WYG_009-7a>
乙已嵗潭州刺史崔灌去官州人衡州司功㕘軍鄭¶浰
為鄉人某等請余為崔公作表公前在澧州謠頌<md:KR4c0027_SBCK_009-6a>¶之聲
達于朝廷褒異之詔與人為程及領此州在今¶日能使
孤老寡弱無悲憂單貧困窮安其鄉富豪強¶家無利害
賈人就食之類各得其業職役供給不匱¶人而當於有
司若非清亷而信正直而仁則不能至¶於觀察御史中
丞孟公奏課又第一㑹國家以犬戎¶為虞未即徵拜使
蒼生正暍(於歇/反)而去其庥廕使蒼¶生正渇而敝其清源
<pb:KR4c0027_WYG_009-7b>
時艱道逺州人等不得詣闕寃¶訴且欲刻石立表以彰
盛徳嗚呼刺史有土官也千¶里之内品刑之屬不亦多
乎豈可令凶豎暴類貪夫¶奸黨以貨權家而至此官如
崔公有者豈獨真刺史<md:KR4c0027_SBCK_009-6b>¶耳鄭浰之為豈茍媚其君而私
於州里耶蓋懼清亷¶正直之道弱於時俗君子遺愛之
心不顯來世故采¶其意而已矣¶
　　張處士表¶
永泰丙午中處士張秀卒於戲吾嘗驗古人將老死¶巖
<pb:KR4c0027_WYG_009-8a>
谷逺跡時世者不必其心皆好山林若非介直方¶正與
時世不合必識髙行逺獨與時世不合不然則剛¶褊傲
逸與時世不合彼若遭逢不容則身不足以為¶禍將家
族以隨之至於傷汚毁辱何足說者故使之¶矯然絶世
逃其不容直為逸民竟為退士枕石飲水<md:KR4c0027_SBCK_009-7a>¶終身而已當
時之君欲以禄位招之有土之官欲以¶厚禮處之彼驚
懼抗絶而去時之見能如此所以尤¶髙尚焉嗚呼處士
與時不合者耶而未能矯然絶世¶遭以禮法相簡不見
<pb:KR4c0027_WYG_009-8b>
容悲夫¶
　　菊圃記¶
舂陵俗不種菊前時自逺致之植於前庭牆下及再¶來
也菊已無矣徘徊舊圃嗟嘆久之誰不知菊也芳¶華可
賞在藥品是良藥為蔬菜是佳蔬縱須地趍走¶猶宜徙
植修養尚忍蹂踐至盡不愛惜乎於戲賢士¶君子自植
其身不可不慎擇所處一旦遭人不愛重<md:KR4c0027_SBCK_009-7b>¶如此菊也悲
傷奈何於是更為之圃重畦植之其地¶近讌息之堂吏
<pb:KR4c0027_WYG_009-9a>
人不此奔走近登望之亭旌麾不此¶行列縱參歌妓菊
非可惡之草使有酒徒菊為助興¶之物為之作記以託
後人并録藥經列於記後¶
　　廣宴亭記¶
樊水東盡其南乃樊山北鮮津吏欲於鮮上而為候¶舍
漫叟家於樊上不醉則閒乃相其地形驗之圖記¶故實
為宴遊之處縣大夫馬公登之歎曰謝公贈伏¶武昌詩
云樊山開廣宴非此地耶吾欲因而修之命¶曰廣宴亭
<pb:KR4c0027_WYG_009-9b>
何如漫叟頌之曰古人將修廢遺尤異之<md:KR4c0027_SBCK_009-8a>¶事為君子之
道於戲天下有廢遺尤異之事如此亭¶者誰能修而旌
之天將厭悔往乎使公方壯而有是¶心也當裁蓄簡扎
待為之頌故作此廣宴記¶
　　殊亭記¶
癸卯中扶風馬向兼理武昌以明信嚴㫁惠正為理¶故
政不待時而成於戲若明而不信嚴而不㫁惠而¶不正
雖欲理身終不自理况於人哉公能令人理使¶身多暇
<pb:KR4c0027_WYG_009-10a>
招我畏暑且為凉亭亭臨大江復出山上佳¶木相蔭常
多清風巡回極望目不厭逺吾見公才殊¶政殊迹殊為
此亭又殊因命之曰殊亭斵石刻記立<md:KR4c0027_SBCK_009-8b>¶于亭側庶㡬來
者無所惑焉¶
　　右溪記¶
道州城西百餘步有小溪南流數十步合營溪水抵¶兩
岸悉皆怪石歌嵌盤屈不可名狀清流觸石洄懸¶激注
休木異竹埀陰相蔭此溪若在山野則宜逸民¶退士之
<pb:KR4c0027_WYG_009-10b>
所遊處在人間可為都邑之勝境靜者之林¶亭而置州
已來無人賞愛徘徊溪上為之悵然乃疏¶鑿蕪穢俾為
亭宇植松與桂兼之香草以禆形勝為¶溪在州右遂命
之曰右溪刻銘石上彰示來者¶
　　刺史㕔記<md:KR4c0027_SBCK_009-9a>¶天下太平方千里之内生植齒類刺史乃存亡休慼¶之
係天下兵興方千里之内能保黎庶能攘患難在¶刺史
爾凡刺史若無文武才略若不清亷肅下若不¶明惠公
<pb:KR4c0027_WYG_009-11a>
直則一州生類皆受災害於戲自至此州見¶井邑丘墟
生人㡬盡試問其故不覺涕下前輩刺史¶或有貪猥惽
弱不分是非但以衣服飲食為事數年¶之間蒼生蒙以
私欲侵奪兼之公家驅迫非姦惡強¶富殆無存者問之
耆老前後刺史能恤養貧弱専守¶法令有徐公履道李
公廙而已遍問諸公善或不及¶徐李惡有不堪說者故
為此記與刺史作戒自置州<md:KR4c0027_SBCK_009-9b>¶已來諸公改授遷絀年月
則舊記存焉
<pb:KR4c0027_WYG_009-11b>
　　茅閣記¶
乙已平昌孟公鎮湖南將二嵗矣以威惠理戎旅以¶簡
易肅州縣刑政之下則無撓人故居方多閒時與¶賔客
嘗欲因亭引望以紓逺懐偶愛古木數株重覆¶城上遂
作茅閣蔭其清陰長風寥寥入我軒檻扇和¶爽氣滿於
閣中世傳衡陽暑濕鬱蒸休息於此何為¶不然今天下
之人正苦大熱誰似茅閣蔭而庥之於¶戲賢人君子為
蒼生之庥蔭不如是耶諸公歌詠以¶長之俾茅閣之什
<pb:KR4c0027_WYG_009-12a>
得系嗣於風雅者矣<md:KR4c0027_SBCK_009-10a>¶　　九疑圖記¶
九疑山方二千餘里四州各近一隅世稱九峰相似¶望
而疑之謂之九疑亦云舜登九峰疑禹而悲從臣¶有作
九悲之歌因謂之九疑九峰殊極髙大逺望皆¶可見也
彼如嵩華之峻崎衡岱之方廣在九峰之下¶磊磊然如
布碁石者可以百數中峰之下水無魚鱉¶林無鳥獸如
蟬蠅之類聴之亦無往往見大谷長川¶平田深淵杉松
<pb:KR4c0027_WYG_009-12b>
百圍榕栝並之青莎白沙洞穴丹崖¶寒泉飛流異竹雜
華回映之處似藏人家實有九水¶出於中山四水流灌
於南海五水北注合為洞庭若<md:KR4c0027_SBCK_009-10b>¶度其髙卑比洞庭南海
之岸直上可二三百里不知¶海内之山如九疑者㡬焉
或曰若然者兹山何不列¶於五嶽對曰五帝之前封疆
尚隘衡山作嶽已出荒¶服今九疑之南萬里臣妾國門
東望不見涯際西行¶㡬里未盡邊陲當合以九疑為南
嶽以崑崙為西嶽¶衡陽之輩聴逸者占為山封君表作
<pb:KR4c0027_WYG_009-13a>
園囿耳但苦當¶世議者拘限常情牽引古製不能有所
改剏也如何¶故圖九峰略載山谷傳於好事以旌異之
如山中之¶往跡峰洞之名稱為人所傳說者並隨方題
記庶㡬¶觀者易之時永泰丙午中也<md:KR4c0027_SBCK_009-11a>¶　　寒亭記(在江華縣/)¶
永泰丙午中巡屬縣至江華縣大夫瞿令問咨曰縣¶南
水石相映望之可愛相傳不可登臨俾求之得洞¶穴而
入棧險以通之始得構茅亭於石上及亭成也¶所以階
<pb:KR4c0027_WYG_009-13b>
檻憑空下臨長江軒楹雲端上齊絶顛若旦¶暮景氣煙
靄異色蒼蒼石墉含映水木欲名斯亭狀¶類不得敢請
名之表示來世於是于亭上為商之曰¶今大暑登之疑
天時將寒炎烝之地而清凉可安不¶合命之曰寒亭歟
乃為寒亭作記刻之亭背<md:KR4c0027_SBCK_009-11b>¶　
　
　次山集巻九¶
<md:KR4c0027_SBCK_010-1a>¶
<pb:KR4c0027_WYG_010-1a>
欽定四庫全書
　次山集巻十¶
　　　　　　　　　　　　　唐　元結　撰
　　為董江夏自陳表¶
臣某言月日勑使某官某乙至賜臣制書示臣云云¶伏
見詔㫖感深驚懼臣豈草木不知天心頃者潼闗¶失守
皇輿不安四方之人無所繫命及永王承制出¶鎮荆南
婦人童子忻奉王教意其然者人未離心臣¶謂此時可
<pb:KR4c0027_WYG_010-1b>
奮臣節王初見臣謂臣可任遂授臣江夏¶郡太守近日
王以冦盜侵偪總兵東下旁牒郡縣皆¶言巡撫今諸道
節度以為王不奉詔兵臨郡縣疑王¶之議聞於朝廷臣
則王所授官有兵防禦鄰郡並邑<md:KR4c0027_SBCK_010-1b>¶疑臣順王旬日之間
置身無地臣本受王之命為王¶奉詔王所授臣之官為
臣許國忠正之分臣實未虧¶蒼黄之中死㡬無所不圖
今日得達聖聴今臣年六¶十老母在堂縱未能奉義捐
生則豈忍兩忘忠孝臣¶少以文學為諸生所多中年自
<pb:KR4c0027_WYG_010-2a>
頥逸在山澤聖明無¶事甘為外臣無何以鄙僻之故反
為人知遂汚官次¶以至今日臣又頃年貶謫罪未昭洗
今所授官復越¶班秩罷歸待罪是臣之分今陛下以王
室艱難寄臣¶方面亦以忘身許國誓於皇天伏惟陛下
念臣懇至¶謹因勑使某官奉表以聞臣某云云謹言<md:KR4c0027_SBCK_010-2a>¶　　辭監察御史表(上元元年進/)¶
臣某言臣伏奉某月日勑除臣監察御史裏行依前¶充
山南東道節度㕘謀忽承天澤不勝慶喜負荷恩¶任伏
<pb:KR4c0027_WYG_010-2b>
増憂懼臣在至徳元年舉家逃難生㡬於死出¶自賊庭
逺如海濵敢望冠冕陛下過聴疑臣有才謀¶可用謂臣
以忠正可嘉枉以公詔徵臣延問當時之¶事言未可取
榮寵已殊事未可行授任過次其時以¶康元狡逆陛下
憂勞臣亦不辭疲駑奉宣聖㫖招集¶士卒師旅未成又
逢張瑾姦凶再驚江漢臣恐陛下¶憂無制變遂曽表請
用兵陛下嘉臣懇愚頻降恩詔<md:KR4c0027_SBCK_010-2b>¶聖私殊甚特加超擢至
今臣自布衣未踰數月官㕘¶風憲任兼戎旅今不勞兵
<pb:KR4c0027_WYG_010-3a>
革凶豎伏辜臣不可終以¶無能茍安非望自姦臣逆命
於今六年愧無寸能茍¶求禄位分符佩印不知慚羞戮
辱及之死將不悔陛¶下忍而從者其可勝言臣才弱識
下非智無謀循涯¶顧分實自知恥臣老母多病又無弟
兄漂流殊鄉孤¶弱相養伏願陛下矜臣愚鈍不合齒於
朝列念臣老¶母令臣得以奉養則聖朝無辱官之士山
澤有純孝¶之臣不任悃欵之至謹遣某官奉表陳請以
聞臣云¶云謹言<md:KR4c0027_SBCK_010-3a>¶
<pb:KR4c0027_WYG_010-3b>
　　為吕荆南謝病表¶
臣某言臣自去秋疾疹以至今日轉加羸弱庶事不¶理
某月日附某官口奏請替某月日又進狀陳情未¶蒙允
許伏増憂懼陛下應以臣久㑹驅策未忍替臣¶臣實憂
陛下方隅切須鎮守臣不能起止四十餘日¶艱虞之際
實慮變生今淮西敗散唐鄧危急在臣病¶廢豈敢偷安
伏望天恩即與臣替儻餘生尚在得至¶闕庭犬馬之心
死生願畢不勝懇款之至謹遣某官¶奉表陳乞以聞云
<pb:KR4c0027_WYG_010-4a>
云¶
　　請節度使表(寶應元年進/)<md:KR4c0027_SBCK_010-3b>¶臣某言臣自以愚弱無堪逺跡江湖全身之外無所¶冀
望陛下過聴徵臣顧問今臣起家數月之内官忝¶臺省
爾來三嵗無益効用愧恥之甚在臣無踰臣竊¶以荆南
是國家安危之地伏願陛下不輕易任人陛¶下若獨任
武臣則州縣不理若獨任文吏則戎事多¶闕自兵興已
來今八年矣使戰争未息百姓勞弊多¶因任使不當致
<pb:KR4c0027_WYG_010-4b>
使敗亡伏惟陛下審擇重臣即日鎮¶撫令陛下上游之
地救愚臣不逮之急謹遣某官奉¶表以聞¶
　　乞免官歸養表<md:KR4c0027_SBCK_010-4a>¶臣某言臣以為才不稱任位過其量不自知分禍辱¶皆
及臣才不知人量實褊僻踰越秩次忝辱衣冠人¶亦有
慙臣自知愧臣少以愚弱不願為吏書學自業¶老於儒
家今迹在軍中日預戎事此過臣才分近於¶禍辱者矣
臣常恐荒浪失於禮法自逸山澤預於生¶類今穢汚臺
<pb:KR4c0027_WYG_010-5a>
省紊亂時憲此過臣才分近於禍辱者¶矣伏惟陛下察
臣才分不令亂官則貪冒茍進之徒¶自臣知恥陛下若
官不失人則天下自理故曰天下¶理亂繫之官人臣以
為官人之難無敢易者陛下焉¶可易於臣哉臣無兄弟
老母久病所願免官奉養生<md:KR4c0027_SBCK_010-4b>¶死願足上不敢汚陛下朝
列是臣之忠下不欲貽老¶母憂懼是臣之孝願全忠孝
於今日免禍辱於將來¶伏惟陛下許臣免官許臣奉養
在臣慶幸無以比喻¶謹遣某官奉表陳請以聞云云
<pb:KR4c0027_WYG_010-5b>
　　謝上表(廣徳二年道州進/)¶
臣某言去年九月勑授道州刺史屬西戎侵軼至十¶二
月臣始於鄂州授勑牒即日赴任臣州先被西原¶賊屠
陷節度使已差官攝刺史兼又聞奏臣在道路¶待恩命
者三月臣以五月二十二日到州上訖耆老¶見臣俯伏
而泣官吏見臣以無菜色城池井邑但生<md:KR4c0027_SBCK_010-5a>¶荒草登髙極
望不見人煙嶺南數州與臣接近餘㓂¶蟻聚尚未歸降
臣見招輯流亡率勸貧弱保守城邑¶畬種山林冀望秋
<pb:KR4c0027_WYG_010-6a>
後少可全活臣愚以為今日刺史¶若無武畧以制暴亂
若無文才以救疲弊若不清廉¶以身率下若不變通以
救時須一州之人不叛則亂¶將作矣豈止一州者乎臣
料今日州縣堪征稅者無¶㡬已破敗者實多百姓戀墳
墓者蓋少思流亡者乃¶衆則刺史宜精選謹擇以委任
之固不可拘限官次¶得之貨賄出之權門者也凡授刺
史特望陛下一年¶問其流亡歸復㡬何田疇墾闢㡬何
二年問畜養比<md:KR4c0027_SBCK_010-5b>¶初年㡬倍可稅比初年㡬倍三年計其
<pb:KR4c0027_WYG_010-6b>
功過必行賞¶罰則人皆不敢冀望僥倖茍有所求臣實
孱弱辱陛¶下符節陛下必當謹擇臣固宜廢歸山野供
給井稅¶臣不任懇欵之至謹遣某官奉表陳謝以聞¶
　　再謝上表(永泰二年進/)¶
臣某言某伏奉某月日勑再授臣道州刺史以某月¶日
到州上訖臣前日在官雖百姓不至流亡而歸復¶者十
無一二雖冦盜不犯邊鄙而不能兵救鄰州雖¶賦斂僅
能供給而有司不無罪狀雖人吏似從教令¶而風俗未
<pb:KR4c0027_WYG_010-7a>
能移易臣又多病不無假故水旱灾沴每<md:KR4c0027_SBCK_010-6a>¶歲不免疾疫
死傷臣州尤甚以臣自訟合抵刑憲聖¶朝寛貸猶宜奪
官陛下過聽重有授任伏恐守亷讓¶者以臣為茍安禄
位抱公直者以臣為内懐私僻有¶材識者辱臣於臺𨽻
之下用刑罰者罪臣於程式之¶中臣所以不敢即日辭
免待陛下按驗虚實然後歸¶罪有司今四方兵革未寜
賦斂未息百姓流亡轉甚¶官吏侵尅日多實不合使凶
庸貪猥之徒凡弱下愚¶之類以貨賂權勢而為州縣長
<pb:KR4c0027_WYG_010-7b>
官伏望陛下特加察¶問舉其功過必行賞罰以安蒼生
誰不自私臣實不¶敢所言狂直朝夕待罪不任懇款之
至謹遣某官奉<md:KR4c0027_SBCK_010-6b>¶表陳謝¶
　　廣德二年賀赦表¶
臣某言伏奉某月日赦宣示百姓訖伏惟陛下以慈¶惠
馭兆庻以謙讓化天下凡所赦宥皆允人望凡所¶敦勸
皆合大經生識之類不勝大幸臣方領陛下州¶縣守陛
下符節不得稱慶下位蹈舞闕庭不任歡戀¶之至
<pb:KR4c0027_WYG_010-8a>
　　永泰元年賀赦表¶
臣某言某月日恩赦至州宣示百姓訖百姓貧弱者¶多
勞苦日久忽䝉惠澤更相喜賀歡呼忭躍不自禁<md:KR4c0027_SBCK_010-7a>¶止伏
惟陛下増修典禮𢎞正紀度勞謙慈惠與人更¶新此實
興王之盛烈明主之至德戴履天地誰不慶¶幸臣方守
州縣不得蹈舞闕庭無任歡忻之至¶
　　請省官狀(乾元三年/上來大夫)唐鄧等州縣官¶
　右方城縣舊萬餘戸今二百戸已下其南陽向城¶等
<pb:KR4c0027_WYG_010-8b>
　縣更破碎於方城每縣正員官及攝官共有六¶十人¶
以前件如前自經逆亂州縣殘破唐鄧兩州實為尤¶甚
荒草千里是其疆畎萬寳空虚是其井邑亂骨相¶枕是
其百姓孤老寡弱是其遺人哀而恤之尚恐寃<md:KR4c0027_SBCK_010-7b>¶怨肆其
侵暴實恐流亡今賊㓂憑凌鎮兵資其給養¶今河路阻
絶郵驛在其供承若不觸事救之無以勞¶勉其苦為之
計者在先省官其方城湖陽等縣正官¶及攝官并戸口
多少具狀如前毎縣伏望量留令并¶佐官一人餘並望
<pb:KR4c0027_WYG_010-9a>
勒停謹録狀上¶
　　請給將士父母糧狀(上元元年/上來大夫)¶
　當軍將二千人父隨子者四人母隨子者二十八¶人¶
以前件如前將士父母等皆因䘮亂不知所歸在於¶軍
中為日亦久夫孝而仁者可與言忠信而忠信者<md:KR4c0027_SBCK_010-8a>¶可以
全義勇豈有責其忠信使之義勇而不勸之孝¶慈恤以
仁惠今軍中有父母者皆共分衣食先其父¶母寒餒日
甚未嘗有辭其將士父母等伏望各量事¶給其衣食則
<pb:KR4c0027_WYG_010-9b>
義有所存恩有所及俾人感勸實在於¶此謹録狀上¶
　　請收養孤弱狀(上元元年/上來大夫)¶
　當軍孤弱小兒都七十六人(張季秀等三十九人無/父母周國良等三¶十七)
　(人有父/兄在軍)¶
以前件狀如前小兒等無父母者鄉國淪陷親戚俱¶亡
誰家可歸傭丐未得有父兄者其父兄自經艱難<md:KR4c0027_SBCK_010-8b>¶久從
征戍多以忠義遭逢誅賊有遺孤弱子不忍棄¶之力相
恤養以至今日乞令諸將有孤兒投軍者許¶收驅使有
<pb:KR4c0027_WYG_010-10a>
孤弱子弟者許令存養當軍小兒先取囘¶殘及囘易雜
利給養謹録狀上¶
　　舉呂著作狀(寳應元年奏/)¶
　故荆南節度觀察使江陵尹兼御史大夫呂諲姪¶男
　季童¶
　　右見任秘書省著作郎¶
以前件狀呂某立身無私歴官清儉身没之後家無¶餘
財長男幼小未了家事前件姪質性純厚識理通<md:KR4c0027_SBCK_010-9a>¶敏仁
<pb:KR4c0027_WYG_010-10b>
孝之性不慙古人自其疾甚不視事向五六十¶日軍府
之事皆季童諮問事無大小處之無情以臣¶所見季童
不獨為賢子弟今時榖湧貴道路多虞漂¶流異鄉無以
自給伏望天恩與季童便近州一正員¶官令其恤養孤
㓜謹録奏聞伏聽勑㫖¶
　　奏免科率狀(廣徳二年奏勑依/)¶
　當州准勑及租庸等使徴率錢物都計一十三萬¶六
　千三百八十八貫八百文
<pb:KR4c0027_WYG_010-11a>
　　一十三萬二千四百八十貫九百文嶺南西原¶賊
　　未破州已前<md:KR4c0027_SBCK_010-9b>¶　　三千九百七貫九百足賊退後徴率¶
以前件如前臣自到州見庸租等諸使文牒令徴前¶件
錢物送納臣當州被西原賊屠陷賊停留一月餘¶日焚
燒糧儲屋宅俘掠百姓男女驅殺牛馬老少一¶州幾盡
賊散後百姓歸復十不存一資產皆無人心¶嗷嗷未有
安者若依諸使期限臣恐坐見亂亡今來¶未敢徴率伏
<pb:KR4c0027_WYG_010-11b>
待進止又嶺南諸州㓂盜未盡臣州是¶嶺北界守捉處
多若臣州不安則湖南皆亂伏望天¶恩自州未破已前
百姓久負租税及租庸等使所有¶徴率和市雜物一切
放免自州破已後除正租正庸<md:KR4c0027_SBCK_010-10a>¶及准格式合進奉徴納
者請據見在戸徴送其餘科¶率並請放免容其見在百
姓產業稍成逃亡歸復似¶可存活即請依常例處分伏
願陛下以臣所奏下議¶有司茍若臣所見愚僻不合時
政干亂紀度事渉虚¶妄忝官尸禄欺上罔下是臣之罪
<pb:KR4c0027_WYG_010-12a>
合正典刑謹錄奏¶聞¶
　　奏免科率等狀(永泰二年奏勑依/)¶
　當州奏永㤗元年配貢上都錢物總一十三萬二¶千
　六百三十三貫三十五文¶
　　四萬一千二十六貫四百八十九文請據見在<md:KR4c0027_SBCK_010-10b>¶堪
　　差科徴送¶
　　九萬一千六百六貫五百四十六文配率請放¶免¶
以前件如前臣當州前年陷賊一百餘日百姓被焚¶燒
<pb:KR4c0027_WYG_010-12b>
殺掠幾盡去年又賊逼州界防捍一百餘日賊攻¶永州
陷邵州臣州獨全者為百姓捍賊今年賊過桂¶州又團
練六七十日丁壯在軍中老弱餽糧餉三年¶已來人實
疲苦臣一州當嶺南三州之界守捉四十¶餘處嶺南諸
州不與賊戰毎年賊動臣州是境上之¶州若臣州陷破
則湖南為不守之地在於徴賦稍合<md:KR4c0027_SBCK_010-11a>¶優矜今使司配率
錢物多於去年一倍已上州縣徴¶納送者多於去年二
分已下申請矜減使司未許伏¶望陛下以臣所奏令有
<pb:KR4c0027_WYG_010-13a>
類會諸經賊陷州據合差¶科戸臣當州毎年除正租正
庸外更合配率㡬錢庻¶免使司隨時加減庻免百姓每
歲不安其今年輕貨¶及年支米等臣請准狀處分謹録
奏聞¶
　　論舜廟狀(永㤗二年奏勑依/)¶
右謹按地圖舜陵在九疑之山舜廟在太陽之溪舜¶陵
古老以失太陽溪今不知處秦漢已來置廟山下¶年代
寖逺祠宇不存毎有詔書令州縣致祭奠酹荒<md:KR4c0027_SBCK_010-11b>¶野恭命
<pb:KR4c0027_WYG_010-13b>
而已豈有盛德大業百王師表殁於荒裔陵¶廟皆無臣
謹遵舊制於州西山上已立廟訖持乞天¶恩許蠲免近
廟一兩家令歲時拂灑示為恒式豈獨¶表聖人至德及
於萬代實欲彰陛下𤣥澤及於無窮¶謹録奏聞¶
　　舉處士張季秀狀(永㤗二年奏勑依/)¶
臣州僻在嶺隅其實邊裔土風貪於貨賂舊俗多習¶吏
事獨季秀能介直自全退守亷讓文學為業不求¶人知
寒餒切身彌更守分貴其所尚願老山林臣切¶以兵興
<pb:KR4c0027_WYG_010-14a>
已來人皆趨競茍利分寸不愧其心則如季<md:KR4c0027_SBCK_010-12a>¶秀者不可
不加褒異臣特望天恩令州縣取其穩便¶與造草舍十
数間給水田一兩頃免其當戸徭役令¶得保遂其志此
實明朝旌退讓之道亦為士庻識亷¶耻之方謹録奏聞<md:KR4c0027_SBCK_010-12b>¶　
　
　
　
<pb:KR4c0027_WYG_010-14b>
　
　
　
　
　
　
　
　次山集巻十¶
<md:KR4c0027_SBCK_011-1a>¶
<pb:KR4c0027_WYG_011-1a>
欽定四庫全書
　次山集巻十一
　　　　　　　　　　　　唐　元結　撰<md:KR4c0027_SBCK_012-1a>¶　　縣令箴¶
古今所貴有土之官當其選授何嘗不難為其動靜¶是
人禍福為其噓噏作人寒燠煩則人怨猛則人懼¶勿以
賞罰因其喜怒太寛則慢豈能行令太簡則踈¶難與為
政既明且斷直焉無情清而且惠果然必行¶或曰關由
<pb:KR4c0027_WYG_011-1b>
上官事不自我辭讓而去有何不可誰欲¶字人贈君此
箴豈獨書紳可以銘心¶
　　五規¶
　　　出規<md:KR4c0027_SBCK_012-1b>¶元子門人叔將出遊三年及還元子問之曰爾去我¶久
矣何以異乎諾曰叔將始自山中至長安見權貴¶之盛
心憤然切悔比年於空山窮谷與夫子甘飢寒¶愛水木
而巳不数月自王公大夫卿相近臣之門無¶不至者及
<pb:KR4c0027_WYG_011-2a>
一年有向與歡宴過之可弔有始賀拜侯¶已聞就誅豈
不裂封疆土未識豈無印綬懐之未暖¶其客得禄位者
隨死得金玉者皆孥參遊宴者或刑¶或免叔將之身如
犬逃者五六似䑕藏者八九當其¶時環望天地如置在
杯斗之中元子聞之嘆曰叔將¶汝何思而為乎汝若思
為社稷之臣則非正直不進<md:KR4c0027_SBCK_012-2a>¶非忠讜不言雖手足斧鉞
口能出聲猶極忠言與氣¶偕絶汝若思為禄位之臣猶
當避赫赫之路晦顯顯¶之機如下廐粟馬齒食而巳汝
<pb:KR4c0027_WYG_011-2b>
忽然望權勢而徃自¶致身於刑禍之方得筋骨載肉而
歸幸也大矣二三¶子以叔將為戒乎¶
　　處規¶
州舒吾問元子曰吾聞子多矣意將何為對曰雲山¶幸
不求吾是林泉又不責吾非熈然能自全順時而¶老可
矣復安為哉舒吾曰元子其過誤乎其太矯也¶吾厭世
人餙言以由道藏智以全璞退身以顯行設<md:KR4c0027_SBCK_012-2b>¶機以樹名
吾子由之使我何信元子俛而謝之滕許¶大夫友元子
<pb:KR4c0027_WYG_011-3a>
聞不應舒吾之説乃曰嗟嗟元子少辭¶者耶何不曰使
吾得所處但如山林不見吾是非吾¶將娭(音/稀)徃也以子
為飾言藏智退身設機何不曰如¶此豈不多於盜權竊
位䝉汙萬物富貴始及而刑禍¶促之者乎元子謝不及
季川問曰兟(兟凡之别稱/義載爾雅)終¶不復二論兟有意乎於戲
季川吾有言則自是言逹¶則人非吾安能使吾身之有
是而令他人之有非至¶於聞聞也哉¶
　　　戲規<md:KR4c0027_SBCK_012-3a>¶
<pb:KR4c0027_WYG_011-3b>
元子偶倚于雲丘之顛戲牧兒曰爾為牧歌當不責¶爾
暴牧兒歌去乃暴他田田主鞭之啼而寃元子啼¶不止
召其父而止之元子友真卿聞之書過於元子¶曰嗟嗟
次山茍戲小兒俾陷鞭焉而蒙寃之彼牧兒¶望次山猶
臺𨽻不敢干其主及茍戲乃或與次山猶¶仇讎斯豈慎
徳也歟吾聞君子不茍戲無似非如何¶惑一兒使不知
所以蒙過此非茍戲似非之非者耶¶惡不必易此元子
報真卿曰於戲吾獨立於空山之¶上戯歌牧兒得過㡬
<pb:KR4c0027_WYG_011-4a>
不可免彼行於世上有愛憎相¶忌是非相反名利相奪
禍福相從至於有蒙戮辱者<md:KR4c0027_SBCK_012-3b>¶焉得不因茍戲似非世兒
惑之以及者乎真卿吾當¶以戲為規¶
　　　心規¶
元子病遊世歸于商餘山中以酒自肆有醉歌里夫¶公
聞之&KR0008;(音/多)元子之酒請歌之歌曰元子樂矣俾和¶者曰
何樂亦然何樂亦然我曰我雲我山我林我泉¶又曰元
子樂矣俾和者曰何樂然爾何樂然爾我曰¶我鼻我目
<pb:KR4c0027_WYG_011-4b>
我口我耳歌已矣夫公曰自樂山林可也¶自樂耳目何
哉人誰無此元子引酒當夫公曰勸君¶此杯酒緩飲之
聴我說子行于世間目不隨人視耳<md:KR4c0027_SBCK_012-4a>¶不隨人聴口不隨
人語鼻不隨人氣其甚也則須封¶包裹塞不爾有滅身
亡家之禍傷汙毁辱之患生焉¶雖王公大人亦不能自
主口鼻耳目夫公何思之不¶熟耶¶
　　　時規¶
乾元已亥漫叟待詔在長安時中行公掌制在中書¶中
<pb:KR4c0027_WYG_011-5a>
書有醇酒時得一醉醉中叟誕曰願從天下鳥獸¶蟲魚
以充殺者之心願窮天下醇酎美色以充欲者¶之心中
行公聞之歎曰子何思不盡耶何不曰願得¶如九州之
地者億萬分封君臣父子兄弟之争國者<md:KR4c0027_SBCK_012-4b>¶使人民免賊
虐殘酷者乎何不曰願得布帛錢貨珍¶寶之物溢於王
者府藏滿將相權勢之家使人民免¶飢寒勞苦者乎叟
聞公言退而記之授於學者用為¶時規¶
　　惡圓
<pb:KR4c0027_WYG_011-5b>
元子家有乳母為圓轉之器以恱嬰兒嬰兒喜之母¶使
為之聚孩孺助嬰兒之樂友人公植者聞戲兒之¶器請
見之及見之趨焚之責元子曰吾聞古之惡圓¶之士歌
曰寧方為皁不圓為卿寧方為汚辱不圓為¶顯榮其甚
者則終身不仰視曰吾惡天圓或有喻之<md:KR4c0027_SBCK_012-5a>¶以天大無窮
人不能極逺視四乖因謂之圓天不圓¶也對曰天縱不
圓為人稱之我亦惡焉次山奈何任¶造圓轉之器恣令
悦媚嬰兒少喜之長必好之教兒¶學圓且陷不義躬自
<pb:KR4c0027_WYG_011-6a>
戲圓又失方正嗟嗟次山入門¶愛嬰兒之樂圓出門當
愛小人之趨圓吾安知次山¶異日不言圓行圓動圓靜
圓以終身乎吾豈次山之¶友也元子召季川謂曰吾自
嬰兒戲圓公植尚辱我¶言絶忽乎吾與汝圓以應物圓
以趨時非圓不預非¶圓不為公植其操矛㦸刑我乎¶
　　惡曲<md:KR4c0027_SBCK_012-5b>¶元子時與鄰里㑹曲全當時之懽以順長老之意歸¶泉
上叔盈問曰向夫子曲全其懽道然也茍為爾乎¶元子
<pb:KR4c0027_WYG_011-6b>
曰叔盈視吾曲其心以徇財利曲其行以希名¶位當過
吾吾茍全一懽於鄰里無惡然可也東邑有¶全直之士
聞元子對叔盈恐曰吾聞元次山約其門¶人曰無惡我
之小曲真惛鄙惡辭也吾輩全直三十¶年未嘗曲氣以
轉聲曲辭以達意曲步以便往曲視¶以回目猶患於古
人古人有惡曲者不曲臂以取物¶不曲膝以便坐見天
下有曲於君曲於民曲於鬼神¶者往刦而死之今元次
山茍曲言貌強全一懽以為<md:KR4c0027_SBCK_012-6a>¶不喪其直慁哉若能茍曲
<pb:KR4c0027_WYG_011-7a>
於鄰里強全一懽豈不能¶茍曲於鄉縣以全言行茍能
曲於鄉縣豈不能茍曲¶於邦國以彰名譽能茍曲於邦
國豈不能茍曲於天¶下以揚徳義若言行名譽徳義皆
顯豈有鍾鼎不入¶門權位不在已乎嗚呼曲為之小為
大之漸曲為之¶也有何不可姦邪凶惡其㘥(音/由)乎元子
聞之頌曰吾¶以顔貌曲全一懽全直君子之惡我如此
猶有過於¶此者何以自免¶
　　水樂說
<pb:KR4c0027_WYG_011-7b>
元子於山中尤所躭愛者有水樂水樂是南磳之懸<md:KR4c0027_SBCK_012-6b>¶水
淙淙然聞之多久於耳尤便不至南磳即懸庭前¶之水
取欹曲竇缺之石髙下承之水聲少似聴之亦¶便¶
　　訂司樂氏¶
或有將元子水樂說於司樂氏樂官聞之謂元子曰¶能
和分五音韻諧水聲可傳之來請觀學元子辭之¶使門
人以南磳及庭前懸水指之樂氏醜惡慢罵曰¶韻瞶多
矣焉有聴而云樂乎此言聞元子元子謝曰¶次山病餘
<pb:KR4c0027_WYG_011-8a>
惽固自順於空山窮谷偶有懸水淙石冷¶然便耳醉甚
或與酒徒戲言呼為水樂不防君子過<md:KR4c0027_SBCK_012-7a>¶聞而來實汚辱
君子之車僕樂官去季川問曰向兟¶謝樂官不亦過甚
曰然吾為汝訂之汝豈不知彼為¶司樂之官老矣八音
教其心五聲傳其耳不得異聞¶則以為錯亂紛惑甚不
可聴况懸水淙石宫商不能¶合律吕不能主變之不可
㑹之無由此全聲也司樂¶氏非全士安得不甚謝之嗟
乎司樂氏欲以金石之¶順和絲竹之流妙宫商角羽豐
<pb:KR4c0027_WYG_011-8b>
然遞生以化全士之¶耳猶以懸水淙石激淺注深清瀛
浥溶不變司樂氏¶之心嗚呼天下誰為全士能愛夫全
聲也¶
　　浪翁觀化(并序/)<md:KR4c0027_SBCK_012-7b>¶　浪翁山野浪老也聞元子亦浪然在山谷病中能¶記
　水石草木蟲豸之化亦來說常所化凡四說¶
　　　有無相化¶
浪翁曰陰陽之氣化為四時四時之行化為萬物萬¶物
<pb:KR4c0027_WYG_011-9a>
形全是無化有萬物形盡是有化無此有無相化¶之說¶
　　　有化無¶
浪翁曰人或云我立於東西望萬里目極則無人我¶兩
忘終世相無此有化無之說¶
　　　無化有<md:KR4c0027_SBCK_012-8a>¶浪翁曰人或云我來於南北行萬里至無不有人我¶兩
求終世相有此無化有之說¶
　　　化相化
<pb:KR4c0027_WYG_011-9b>
浪翁曰吾觀化於無也何無不有吾觀化於有也何¶有
不無有無更化日以相化化言何極化言何窮¶
　　　時化¶
元子聞浪翁說化化無窮極因論諭曰翁亦未知時¶之
化也多於此乎曰時焉何化我未之記元子曰於¶戲時
之化也道徳為嗜慾化為險薄仁義為貪暴化¶為凶亂
禮樂為耽淫化為侈靡政教為煩急化為苛<md:KR4c0027_SBCK_012-8b>¶酷翁能記
於此乎時之化也夫婦為溺惑所化化為¶犬豕父子為
<pb:KR4c0027_WYG_011-10a>
惽慾所化化為禽獸兄弟為猜忌所化¶化為讎敵宗戚
為財利所化化為行路朋友為世利¶所化化為市兒翁
能記於此乎時之化也大臣為威¶權所恣忠信化為姦
謀庶官為禁忌所拘公正化為¶邪佞公族為猜忌所限
賢哲化為庸愚人民為征賦¶所傷州里化為禍邸姦兇
為恩幸所迫厮皁化為將¶相翁能記於此乎時之化也
山澤化為井陌或曰盡¶於草木原野化為狴犴或曰殫
於鳥獸江湖化為鼎¶鑊或曰暴於魚鼈祠廟化為宫&KR0230;
<pb:KR4c0027_WYG_011-10b>
或曰數於祠禱翁<md:KR4c0027_SBCK_012-9a>¶能記於此乎時之化也情性為風俗
所化無不作狚¶狡詐誑之心聲呼為風俗所化無不作
諂媚僻淫之¶辭顔容為風俗所化無不作姦邪蹙促之
色翁能記¶於此乎¶
　　　世化¶
浪翁聞元子說時化嘆曰吾昔聞世化可說又異於¶此
昔世之化也天地化為斧鑕日月化為豺虎山澤¶化為
州里草木化為宗族風雨化為邸舍雪霜化為¶衣裘呻
<pb:KR4c0027_WYG_011-11a>
吟化為常聲糞汚化為梁肉一息化為千嵗¶烏犬化為
君子元子惑之浪翁曰子不聞往昔世之<md:KR4c0027_SBCK_012-9b>¶化也四海之
内巷戰門鬬㫁骨腐肉萬里相藉天地¶非斧鑕也耶人
民暗夜盜起求食晝遊則死傷相及¶日月非豺虎也耶
人民相與寄身命於絶崖深谷之¶底始能聲呼動息山
澤非州里也耶人民奔走非深¶林薈叢不能藏蔽草木
非宗族也耶人民去鄉國入¶山海千里一息力盡暫休
風雨非邸舍也耶人民相¶持於死傷之中裸露而行霜
<pb:KR4c0027_WYG_011-11b>
雪非衣裘也耶人民勞¶苦相寃瘡痍相痛老弱孤獨相
苦死亡不能相救呻¶吟非常聲也耶人民多饑餓溝瀆
病傷道路糞汚非¶梁肉也耶人民奔亡濳伏戈矛相拂
前傷後死免而<md:KR4c0027_SBCK_012-10a>¶存者一息非千嵗也耶僵王腐卿相枕
路隅鳥獸讓¶其骨肉烏犬非君子也耶<md:KR4c0027_SBCK_012-10b>¶　
　
　次山集巻十一

<pb:KR4c0027_WYG_012-1a>
欽定四庫全書
　次山集巻十二
　　　　　　　　　　　　　唐　元結　撰
　　&KR1875;亭銘(有序/)
　浯溪之口有異石焉髙六十餘丈周迴四十餘步西
　面在江口東望峿臺北臨大淵南枕浯溪唐亭當乎
　石上異木夾户疎竹傍簷瀛洲言無由此可信若在
　亭上目所厭者逺山清川耳所厭者水聲松吹霜朝
<pb:KR4c0027_WYG_012-1b>
　厭者寒日方暑厭者清風於戲厭不厭也厭猶愛也
　命曰&KR1875;亭旌獨有也銘曰
功名之位貴得茅土林野之客所耽水石年將五十始
有吾亭愜心自適與世忘情亭傍石上篆刻此銘
　　峿臺銘(有序/)
　浯溪東北二十餘丈得怪石焉周行三百餘步從未
　申至丑寅崖壁斗絶左屬回鮮前有磴道髙八九十
　尺下當洄潭其勢硱磳半出水底蒼然泛泛若在波
<pb:KR4c0027_WYG_012-2a>
　上石巔勝異之處悉為亭堂小峯歁竇其間松竹掩
　映軒户畢皆幽竒於戲古人畜憤悶與病於時俗者
　力不能築髙臺以瞻眺則必山顛海畔伸頸歌吟以
　自暢達今取兹石將為峿臺蓋非愁怨乃所好也銘
　曰
湘淵清深峿臺陗陖登臨長望無逺不盡誰厭朝士覊
牽局促借君此臺一縱心目陽崖礱琢如瑾如珉作銘
刻之彰示後人
<pb:KR4c0027_WYG_012-2b>
　　東崖銘(有序/)
　峿臺西南支危髙逈在峿亭為東崖下可行坐八九
　人其為形勝與石門石屏亦猶宫羽之相資也銘曰
峿臺蒼蒼西崖雲端亭午崖下清陰更寒可容枕席何
事不安
　　水樂銘(有序/)
　元子於山中尤所耽愛者有水樂水樂是南磳之懸
　水淙淙然聞之多久於耳尤便不至南磳即懸庭前
<pb:KR4c0027_WYG_012-3a>
　之水取欹曲竇缺之石髙下承之水聲少似聴之亦
　便銘曰
烟纔通寒淙淙隔山風考鼓鍾
　　文編序
天寶十二載漫叟以進士獲薦名在禮部㑹有司考校
舊文作文編納於有司當時叟方年少在顯名跡切恥
時人襲邪以取進姦亂以致身徑欲填陷穽於方正之
路推時人於禮讓之庭不能得之故優游於林壑怏恨
<pb:KR4c0027_WYG_012-3b>
於當世是以所為之文可戒可勸可安可順侍郎楊公
見文編歎曰以上第汚元子耳有司得元子是賴叟少
師友仲行公公聞之諭叟曰於戲吾常恐直道絶而不
續不虞公於子相續如縷明年有司於都堂策問羣士
叟竟在上第爾來十五年矣更經喪亂所望全活豈欲
跡㕘戎旅茍在冠冕觸踐機危以為榮利蓋辭謝不免
未能逃命故所為之文多退讓者多激發者多嗟恨者
多傷閔者其意必欲勸之忠孝誘以仁惠急于公直守
<pb:KR4c0027_WYG_012-4a>
其節分如此非救時勸俗之所須者歟叟在此州今五
年矣地偏事簡得以文史自娛乃次第近作合於舊編
凡二百三首分為十巻復命曰文編示門人弟子可傳
之於筐篚耳叟之命稱則著於自釋云不録時大厯三
年丁未中冬也
　　送張𤣥武序
乙未中詔吳興張公為𤣥武縣大夫公舊友河東栁濳
夫裴季安扶風竇伯明趙郡李長源河南元次山將辭
<pb:KR4c0027_WYG_012-4b>
讌言悉以言贈上有勸仁惠䘏勞苦之風下有惜離異
戒行役之諭元子聞之中有所指國家將日極太寧乖
休八荒故自近年兵出滇外訂者或曰西南少疲是以
天子特有命也將天之命斯未易然於戲蜀之遺民¶化<md:KR4c0027_SBCK_013-1a>¶於秦漢¶純古之道其由未知無置此焉姑取廢也如徳
以涵¶灌義以封植其教遲逺其人迎喁至乎不可固未
必也則曰保仁以敦養流惠以懐恤知其所勞示其所
安無以醜之當可然也濳夫聞之中興不樂嘆曰吾嘗
<pb:KR4c0027_WYG_012-5a>
與朋友有四方之異不甚感人如今之心多問其故對
曰嗟嗟子能有是言也吾故感焉行有規矣多無曰我
四十於此無¶曰我時禄位下¶哉公乃復曰當不失於二
公之意為異年觀㑹之方也已敢戒行役敢自清慎終
不貽朋友之憂何如於是醉歌中堂極樂而已諸公有
贈遞相編次
　　讓容州表
臣結言臣伏奉今月二十二日勑授臣使持節都督容
<pb:KR4c0027_WYG_012-5b>
州諸軍事守容州刺史中丞充本管經畧守捉使四¶月
十六日勑到二十一日發付本道行營臣實愚弱謬當
寄任奉詔之日不獲憂懼臣聞孝於家者忠於國以事
君者無所隠臣有至切不敢不言臣實一身奉養老母
醫藥飲食非臣不喜臣暫違離則憂悸成疾臣又多病
近日加劇前在道州黽勉六嵗實無政理多是假名頻
請停官使司不許今臣所屬之州陷賊嵗久頽城古木
逺在炎荒管内諸州多未賔伏行營野次向十餘年在
<pb:KR4c0027_WYG_012-6a>
臣一身為國展効死當不避敢憚艱危但以老母念臣
疾疹日久時方大暑南逾大山舉家漂泊寄在湖上單
車將命赴於賊庭臣將就路老母悲泣聞者悽愴臣心
可知臣欲扶持版輿¶南之合浦則老母氣力難於逺行
臣欲奮不顧家則母子之情禽畜猶有臣欲久辭老母
則又汚辱名教臣欲便不之官又恐稽違詔命在臣肝
腸如煎如燭昔徐庶心亂先主不逼令伯陳情晉武允
許君臣國家萬代為規伏惟陛下以孝理萬姓慈育生
<pb:KR4c0027_WYG_012-6b>
民在臣情志實堪矜愍臣每讀前史見吳起遊宦噬臂
不歸温嶠奉使絶裾而去常恨不逢斯人使之¶殊死臣
所以冒犯聖㫖乞停今授待罪私門長得¶奉養供給井
稅臣之懇願塵黷天威不勝惶恐謹遣¶某官奉表陳讓
以聞
　
　
　<md:KR4c0027_SBCK_013-1b>¶次山集巻十二
