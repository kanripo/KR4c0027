# -*- mode: mandoku-view; -*-
#+TITLE: 唐元次山文集
#+DATE: 2015-09-11 08:04:48.220413
#+PROPERTY: ID KR4c0027
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0188-013唐元次山文集補-一卷.
<pb:KR4c0027_SBCK_013-1a>¶
元集補¶
　元集初據郭本上版印成又從唐音丙籖得序二¶
　首從别本得詩一首不同者一首爲補錄扵此無¶
　錫孫毓修識¶
　　　劉侍御月夜讌㑹(并序/詩見卷四)¶
兵興以來十一年矣獲與同心歡醉達旦詠歌取適¶
無一二焉乙巳嵗彭城劉靈源在衡陽逢故人或有¶
在者曰昔相㑹第歡逺遊始與諸公待月而笑語竟¶
與諸公愛月而歡醉詠歌夜久賦詩言懷扵戯文章¶
道䘮葢久矣時之作者煩雜過多歌兒舞女且相喜¶
<pb:KR4c0027_SBCK_013-1b>¶
愛系之風雅誰道是邪諸公嘗欲變時俗之淫靡為¶
後生之規範今夕豈不能道達情性成一時之美乎¶
　　　送孟校書往南海(并序/詩見卷四/題作别孟校書)¶
平昌孟雲卿與元次山同州里以詞學相友幾二十¶
年次山今罷守春陵雲卿始典校芸閣扵戯材業次¶
山不如雲卿詞賦次山不如雲卿通知次山不如雲¶
卿在次山又詡然求進者也誰言時命吾欲聽之次¶
山今且未老雲卿少次山六七嵗雲卿聲名滿天下¶
知己在朝廷及次山之年雲卿何事不可至勿隨長¶
風乘興蹈海勿愛羅浮往而不歸南海幕府有樂安¶
<pb:KR4c0027_SBCK_013-2a>¶
任鴻與次山最舊請任公為次山一白府主趣資裝¶
雲卿使北歸慎勿令徘徊海上諸公第作歌送之¶
　　　朝陽巖下歌(詩見卷四與此不同)¶
朝陽巖下湘水深朝陽洞口寒泉清零陵城郭夾湘¶
岸巖洞幽奇帶郡城荒蕪自古人不見零陵徒有先¶
賢傳水石爲娛安可羡長歌一曲留相勸¶
　　　橘井(卷四欵乃曲後)¶
靈橘無根井有泉世間如夢又千年鄉園不見重歸¶
鶴姓字今為第幾仙風冷露壇人悄悄地閑荒逕草¶
綿綿如何躡得蘇君跡白日霓旌擁上天¶
<pb:KR4c0027_SBCK_013-2b>¶
